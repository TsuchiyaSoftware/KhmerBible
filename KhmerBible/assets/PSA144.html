<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ១៤៤</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA143.html'>&lt;</a></li>
<li><a href='PSA.html'>១៤៤</a></li>
<li><a href='PSA145.html'>&gt;</a></li>
</ul>
<div class="main">
 <div class='chapterlabel' id="V0"> ១៤៤</div><div class='s'>ពាក្យ​អធិស្ឋាន​របស់​ព្រះរាជា </div><div class='d'>ទំនុក​នៃ​ស្តេច​ដាវីឌ។ </div><div class='q'>
 <span class="verse" id="V1">១&nbsp;</span>សូម​ឲ្យ​ព្រះយេហូវ៉ា ជា​ថ្មដា​នៃ​ទូលបង្គំ </div><div class='q2'>បាន​ប្រកប​ដោយ​ព្រះពរ </div><div class='q2'>ជា​ព្រះ​ដែល​បង្ហាត់​បង្វឹក​ដៃ​ទូលបង្គំ​ឲ្យ​ចេះ​ច្បាំង </div><div class='q2'>ហើយ​ម្រាម​ដៃ​របស់​ទូលបង្គំ​ឲ្យ​ធ្វើ​សង្រ្គាម </div><div class='q'> <span class="verse" id="V2">២&nbsp;</span>ទ្រង់​ជា​សេចក្តី​សប្បុរស ហើយ​ជា​បន្ទាយ​នៃ​ទូលបង្គំ </div><div class='q2'>ជា​ប៉ម​យ៉ាង​ខ្ពស់ ហើយ​ជា​អ្នក​ដែល​ប្រោស​ឲ្យ​ទូលបង្គំ​រួច </div><div class='q2'>ក៏​ជា​ខែល​នៃ​ទូលបង្គំ ហើយ​ទូលបង្គំ​ពឹង​ជ្រក​នៅ​ក្នុង​ទ្រង់ </div><div class='q2'>គឺ​ទ្រង់​ដែល​បង្ក្រាប​រាស្ត្រ​នៅ​ក្រោម​អំណាច​ទូលបង្គំ </div><div class='q'> <span class="verse" id="V3">៣&nbsp;</span>ឱ​ព្រះយេហូវ៉ា​អើយ តើ​មនុស្ស​ជា​អ្វី </div><div class='q2'>បាន​ជា​ទ្រង់​យក​ចិត្ត​ទុក​ដាក់​នឹង​គេ </div><div class='q2'>ឬ​កូន​មនុស្ស បាន​ជា​ទ្រង់​រាប់​អាន​ដូច្នេះ </div><div class='q'> <span class="verse" id="V4">៤&nbsp;</span>មនុស្ស​ធៀប​ដូច​ជា​ខ្យល់​ដង្ហើម​ទេ </div><div class='q2'>អស់​ទាំង​ថ្ងៃ​អាយុ​របស់​គេ ដូច​ជា​ស្រមោល </div><div class='q2'>ដែល​តែង​បាត់​ទៅ </div><div class='q'> <span class="verse" id="V5">៥&nbsp;</span>ឱ​ព្រះយេហូវ៉ា​អើយ សូម​ទ្រង់​បង្អោន​ស្ថានសួគ៌ </div><div class='q2'>ហើយ​យាង​ចុះ​មក </div><div class='q2'>សូម​ពាល់​ភ្នំ​ទាំង​ប៉ុន្មាន នោះ​នឹង​មាន​ផ្សែង​ហុយ​ឡើង </div><div class='q'> <span class="verse" id="V6">៦&nbsp;</span>សូម​ចាត់​ប្រើ​ផ្លេកបន្ទោរ​ចុះ​មក​កំចាត់កំចាយ​គេ </div><div class='q2'>សូម​បាញ់​អស់​ទាំង​ព្រួញ​របស់​ទ្រង់​ចេញ​ទៅ​បំបាក់​ទ័ព​គេ </div><div class='q'> <span class="verse" id="V7">៧&nbsp;</span>សូម​ទ្រង់​លូក​ព្រះហស្ត​ចុះ​មក​ពី​លើ កន្ត្រាក់​ជួយ </div><div class='q2'>ឲ្យ​ទូលបង្គំ​រួច ហើយ​ប្រោស​ទូលបង្គំ​ឲ្យ​រួច​ពី​ទឹក​ធំ </div><div class='q2'>គឺ​ពី​កណ្តាប់​ដៃ​នៃ​ពួក​សាសន៍​ដទៃ </div><div class='q'> <span class="verse" id="V8">៨&nbsp;</span>ដែល​មាត់​គេ​ពោល​តែ​ពាក្យ​កលឧបាយ </div><div class='q2'>ហើយ​ដៃ​ស្តាំ​របស់​គេ​ក៏​ប្រព្រឹត្ត​តែ​សេចក្តី​ភូតភរ​ទទេ </div><div class='q'> <span class="verse" id="V9">៩&nbsp;</span>ឱ​ព្រះអង្គ​អើយ ទូលបង្គំ​នឹង​ច្រៀង​បទ​ថ្មី​ថ្វាយ​ទ្រង់ </div><div class='q2'>ទូលបង្គំ​នឹង​ច្រៀង​សរសើរ​ដល់​ទ្រង់ </div><div class='q2'>ដោយ​ដេញ​ពិណ​ខ្សែ​១០ </div><div class='q'> <span class="verse" id="V10">១០&nbsp;</span>គឺ​ទ្រង់​ដែល​ប្រោស​សេចក្តី​សង្គ្រោះ​ដល់​ពួក​ស្តេច </div><div class='q2'>ក៏​ប្រោស​ដាវីឌ​ជា​អ្នក​បំរើ​ទ្រង់ ឲ្យ​រួច​ពី​ដាវ​ដ៏​អាក្រក់ </div><div class='q'> <span class="verse" id="V11">១១&nbsp;</span>សូម​កន្ត្រាក់​ជួយ​ទូលបង្គំ </div><div class='q2'>ហើយ​ប្រោស​ឲ្យ​រួច​ពី​កណ្តាប់​ដៃ​នៃ​ពួក​សាសន៍​ដទៃ </div><div class='q2'>ដែល​មាត់​គេ​ពោល​តែ​ពាក្យ​កលឧបាយ </div><div class='q2'>ហើយ​ដៃ​ស្តាំ​របស់​គេ​ប្រព្រឹត្ត​តែ​សេចក្តី​ភូតភរ​ទទេ។ </div><div class='q'> <span class="verse" id="V12">១២&nbsp;</span>៙ កូន​ប្រុសៗ​របស់​យើង​ខ្ញុំ នឹង​បាន​ដូច​ជា​ដើម​ណា </div><div class='q2'>ដែល​ចំរើន​ធំ​ឡើង​ពី​កាល​នៅ​ក្មេង </div><div class='q2'>ហើយ​កូន​ស្រីៗ​របស់​យើង​ខ្ញុំ នឹង​បាន​ដូច​ជា​ថ្ម​សីមា </div><div class='q2'>ដែល​ដាប់​ធ្វើ​តាម​របៀប​ព្រះរាជ​វាំង </div><div class='q'> <span class="verse" id="V13">១៣&nbsp;</span>ជង្រុក​របស់​យើង​ខ្ញុំ​នឹង​បាន​ពេញ </div><div class='q2'>ដោយ​ស្បៀង​អាហារ​គ្រប់​មុខ </div><div class='q2'>ហ្វូង​ចៀម​របស់​យើង​ខ្ញុំ​នឹង​កើត​កូន​ទាំង​ពាន់​ទាំង​ម៉ឺន </div><div class='q2'>ចំរើន​ឡើង​នៅ​ឯ​វាល </div><div class='q'> <span class="verse" id="V14">១៤&nbsp;</span>គោ​របស់​យើង​ខ្ញុំ​នឹង​មាន​កំឡាំង​ធ្វើ​ការ​យ៉ាង​ធ្ងន់ </div><div class='q2'>នឹង​គ្មាន​ខ្មាំង​រុករាន​ចូល </div><div class='q2'>ឬ​នាំ​យើង​ខ្ញុំ​ចេញ​ទៅ​ជា​ឈ្លើយ​ឡើយ </div><div class='q2'>ក៏​នឹង​គ្មាន​ឮ​សំរែក​ដោយ​ភ័យ​នៅ​ក្នុង​ផ្លូវ​យើង​ខ្ញុំ​ដែរ </div><div class='q'> <span class="verse" id="V15">១៥&nbsp;</span>សប្បាយ​ហើយ សាសន៍​ណា​ដែល​មាន​សណ្ឋាន​ដូច្នេះ </div><div class='q2'>អើ សាសន៍​ណា​ដែល​យក​ព្រះយេហូវ៉ា </div><div class='q2'>ទុក​ជា​ព្រះ​របស់​ខ្លួន នោះ​សប្បាយ​ហើយ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA143.html'>&lt;</a></li>
<li><a href='PSA.html'>១៤៤</a></li>
<li><a href='PSA145.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->