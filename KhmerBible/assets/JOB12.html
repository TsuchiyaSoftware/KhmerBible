<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ យ៉ូប ១២</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>យ៉ូប</a></li>
<li><a href='JOB11.html'>&lt;</a></li>
<li><a href='JOB.html'>១២</a></li>
<li><a href='JOB13.html'>&gt;</a></li>
</ul>
<div class="main">
 <div class='chapterlabel' id="V0"> ១២</div><div class='s'>ចម្លើយ​របស់​យ៉ូប: គ្មាន​នរណា​អាច​បង្ក្រាប​ព្រះ​បាន​ទេ </div><div class='p'>
 <span class="verse" id="V1">១&nbsp;</span>នោះ​យ៉ូប​ក៏​ឆ្លើយ​ឡើង​ថា  <span class="verse" id="V2">២&nbsp;</span>គ្មាន​ផ្លូវ​សង្ស័យ​ឡើយ មាន​តែ​អ្នក​រាល់​គ្នា​ទេ​ដែល​ជា​មនុស្ស ហើយ​ប្រាជ្ញា​នឹង​រលត់​ទៅ​ជា​មួយ​នឹង​អ្នក​រាល់​គ្នា​ជា​ពិត  <span class="verse" id="V3">៣&nbsp;</span>ប៉ុន្តែ ខ្ញុំ​ក៏​មាន​យោបល់​ដូច​ជា​អ្នក​រាល់​គ្នា​ដែរ ខ្ញុំ​មិន​ថោក​ថយ​ជាង​អ្នក​រាល់​គ្នា​ទេ តើ​មាន​អ្នក​ណា​ដែល​មិន​ស្គាល់​សេចក្តី​យ៉ាង​នោះ  <span class="verse" id="V4">៤&nbsp;</span>ខ្ញុំ​ជា​ទី​សើច​ឡក​ដល់​មិត្រ​សំឡាញ់​ខ្ញុំ ជា​អ្នក​ដែល​បាន​អំពាវនាវ​ដល់​ព្រះ ហើយ​ទ្រង់​ក៏​ឆ្លើយ​មក​ផង គឺ​ជា​មនុស្ស​សុចរិត​ត្រឹម​ត្រូវ ដែល​ត្រូវ​គេ​សើច​ឡក​ឲ្យ  <span class="verse" id="V5">៥&nbsp;</span>ក្នុង​គំនិត​នៃ​អ្នក​ដែល​មាន​សេចក្តី​សុខ នោះ​តែង​មាន​សេចក្តី​មើលងាយ​ចំពោះ​គ្រោះ​ថ្នាក់​គេ សេចក្តី​នោះ​ឯង​ប្រុងប្រៀប​សំរាប់​អ្នក​ណា​ដែល​ភ្លាត់​ជើង  <span class="verse" id="V6">៦&nbsp;</span>ទី​លំនៅ​របស់​ពួក​ចោរ​ចេះ​តែ​មាន​សេចក្តី​ចំរើន ហើយ​ពួក​អ្នក​ដែល​ធ្វើ​ឲ្យ​ព្រះ​ថ្នាំងថ្នាក់​ព្រះហឫទ័យ ក៏​តែង​មាន​សេចក្តី​សុខ គឺ​ជា​ពួក​អ្នក​ដែល​ទទួល​តែ​អំណាច​របស់​ខ្លួន​ទុក​ជា​ព្រះ​ហើយ។ </div><div class='p'> <span class="verse" id="V7">៧&nbsp;</span>ចូរ​អ្នក​សួរ​សត្វ​តិរច្ឆាន​ឥឡូវ​ចុះ វា​នឹង​បង្រៀន​អ្នក ហើយ​សត្វ​ស្លាប ដែល​ហើរ​លើ​អាកាស​ផង វា​នឹង​ប្រាប់​ឲ្យ​អ្នក​ដឹង  <span class="verse" id="V8">៨&nbsp;</span>ឬ​ឲ្យ​និយាយ​នឹង​ដី​ចុះ នោះ​នឹង​បង្រៀន​អ្នក​ដែរ ហើយ​ត្រី​នៅ​សមុទ្រ​នឹង​ថ្លែង​ប្រាប់​មក​អ្នក  <span class="verse" id="V9">៩&nbsp;</span>ក្នុង​ពួក​ទាំង​នោះ តើ​មាន​ណា​មួយ​ដែល​មិន​ដឹង​ថា ព្រះហស្ត​នៃ​ព្រះយេហូវ៉ា​បាន​បង្កើត​ទាំង​អស់  <span class="verse" id="V10">១០&nbsp;</span>ដែល​ជីវិត​នៃ​សត្វ​ទាំងឡាយ សុទ្ធ​តែ​នៅ​ក្នុង​ព្រះហស្ត​ទ្រង់ ព្រម​ទាំង​ខ្យល់​ដង្ហើម​របស់​មនុស្ស​ផង​ដូច្នេះ  <span class="verse" id="V11">១១&nbsp;</span>ឯ​ត្រចៀក តើ​មិន​ស្តាប់​យល់​ពាក្យ​សំដី ដូច​ជា​មាត់​ភ្លក់​ឲ្យ​ដឹង​រស​អាហារ​ដែរ​ទេ​ឬ​អី  <span class="verse" id="V12">១២&nbsp;</span>មនុស្ស​ចាស់ៗ​តែង​មាន​ប្រាជ្ញា ហើយ​មនុស្ស​មាន​អាយុ​យឺន ទើប​មាន​យោបល់។ </div><div class='p'> <span class="verse" id="V13">១៣&nbsp;</span>ឯ​ព្រះ​ទ្រង់​មាន​ទាំង​ប្រាជ្ញា និង​ឥទ្ធិឫទ្ធិ​ផង ទ្រង់​ក៏​មាន​ព្រះដំរិះ និង​យោបល់​ដែរ  <span class="verse" id="V14">១៤&nbsp;</span>មើល ទ្រង់​រំលំ ហើយ​គេ​នឹង​សង់​ឡើង​វិញ​មិន​បាន ទ្រង់​រាំង​ផ្លូវ​ដល់​មនុស្ស ហើយ​គ្មាន​អ្នក​ណា​អាច​នឹង​បើក​បាន​ឡើយ  <span class="verse" id="V15">១៥&nbsp;</span>មើល ទ្រង់​ទប់​ទឹក ហើយ​ទាំង​អស់​ក៏​រីង​ស្ងួត​ទៅ រួច​ទ្រង់​បើក​វិញ នោះ​ក៏​ហូរ​បង្ខូច​ផែនដី​អស់  <span class="verse" id="V16">១៦&nbsp;</span>ទ្រង់​មាន​កំឡាំង​ឫទ្ធិ ហើយ​នឹង​ប្រាជ្ញា ក៏​កំរាប​បាន​ទាំង​មនុស្ស​ឆោត និង​មនុស្ស​ឆបោក​ផង  <span class="verse" id="V17">១៧&nbsp;</span>ទ្រង់​ដឹកនាំ​ពួក​អ្នក​ជួយ​គំនិត​ទៅ​តែ​ខ្លួន​ទទេ ហើយ​ប្រគល់​ពួក​ចៅក្រម​ទៅ​ក្នុង​សេចក្តី​ល្ងីល្ងើ  <span class="verse" id="V18">១៨&nbsp;</span>ទ្រង់​រំលាយ​អំណាច​នៃ​ពួក​ស្តេច ហើយ​ចង​ខ្សែ​ភ្ជាប់​នៅ​ចង្កេះ​ផង  <span class="verse" id="V19">១៩&nbsp;</span>ទ្រង់​ក៏​ដឹកនាំ​ពួក​សង្ឃ​ទៅ​តែ​ខ្លួន​ទទេ ហើយ​ទំលាក់​ងារ​ពួក​មាន​អំណាច  <span class="verse" id="V20">២០&nbsp;</span>ទ្រង់​ដក​ពាក្យ​សំដី​ពី​ពួក​អ្នក​ដែល​គួរ​ទុក​ចិត្ត​បាន ហើយ​ក៏​ដោះ​យក​យោបល់​ពី​ពួក​ចាស់ទុំ​ចេញ  <span class="verse" id="V21">២១&nbsp;</span>ទ្រង់​ចាក់​សេចក្តី​មើលងាយ​ទៅ​លើ​ពួក​សេដ្ឋី ក៏​បន្ធូរ​ខ្សែ​ក្រវាត់​នៃ​ពួក​ខ្លាំង​ពូកែ  <span class="verse" id="V22">២២&nbsp;</span>ទ្រង់​បើក​អស់​ទាំង​សេចក្តី​ជ្រៅជ្រះ​ចេញ​ពី​ងងឹត​មក ក៏​នាំ​យក​ម្លប់​សេចក្តី​ស្លាប់​ចេញ​មក ដាក់​នៅ​ពន្លឺ​ដែរ  <span class="verse" id="V23">២៣&nbsp;</span>ទ្រង់​ចំរើន​សាសន៍​ទាំង​ប៉ុន្មាន ហើយ​ក៏​បំផ្លាញ​គេ​វិញ ទ្រង់​ពង្រីក​ឲ្យ​គេ​ធំ​ឡើង រួច​ក៏​ដឹកនាំ​គេ​ទៅ​ជា​ឈ្លើយ  <span class="verse" id="V24">២៤&nbsp;</span>ទ្រង់​ដក​ប្រាជ្ញា​ពី​ពួក​អ្នក​ជា​ប្រធាន​នៃ​បណ្តាជន​នៅ​ផែនដី​ចេញ ហើយ​បណ្តាល​ឲ្យ​គេ​ដើរ​សាត់ព្រាត់ នៅ​ទី​រហោស្ថាន​ដែល​ឥត​មាន​ផ្លូវ​សោះ  <span class="verse" id="V25">២៥&nbsp;</span>គេ​ដើរ​ទ្រាប​ក្នុង​ទី​ងងឹត​ឥត​មាន​ពន្លឺ​សោះ ទ្រង់​ក៏​ធ្វើ​ឲ្យ​គេ​ដើរ​ទ្រេតទ្រោត​ដូច​ជា​មនុស្ស​ស្រវឹង​ផង។ </div><ul class="nav nav-pills">
<li><a href='index.html'>យ៉ូប</a></li>
<li><a href='JOB11.html'>&lt;</a></li>
<li><a href='JOB.html'>១២</a></li>
<li><a href='JOB13.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->