<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ និក្ខមនំ ៤០</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>និក្ខមនំ</a></li>
<li><a href='EXO39.html'>&lt;</a></li>
<li><a href='EXO.html'>៤០</a></li>
<li><a href='LEV01.html'>&gt;</a></li>
</ul>
<div class="main">
 <div class='chapterlabel' id="V0"> ៤០</div><div class='s'>ការ​ដំឡើង​រោង​ឧបោសថ </div><div class='p'>
 <span class="verse" id="V1">១&nbsp;</span>រួច​ព្រះយេហូវ៉ា ទ្រង់​មាន​ព្រះបន្ទូល​នឹង​ម៉ូសេ​ថា  <span class="verse" id="V2">២&nbsp;</span>នៅ​ថ្ងៃ​១​កើត​ខែ​ដំបូង នោះ​ត្រូវ​ដំឡើង​រោង​ឧបោសថ​ផង​ត្រសាល​ជំនុំ  <span class="verse" id="V3">៣&nbsp;</span>ត្រូវ​ដាក់​ហិប​នៃ​សេចក្តី​បន្ទាល់​ទៅ​ក្នុង​ត្រសាល​នោះ ហើយ​យក​វាំងនន​មក​បាំង  <span class="verse" id="V4">៤&nbsp;</span>ត្រូវ​យក​តុ​មក​រៀប​តាម​របៀប ហើយ​យក​ជើង​ចង្កៀង​មក​ទាំង​រៀបចំ​អស់​ទាំង​ចង្កៀង​ផង  <span class="verse" id="V5">៥&nbsp;</span>ត្រូវ​ដាក់​អាសនា​មាស​សំរាប់​ដុត​គ្រឿង​ក្រអូប​នៅ​មុខ​ហិប​នៃ​សេចក្តី​បន្ទាប់ រួច​ត្រូវ​បាំង​រនាំង​នៅ​មាត់​ទ្វារ​រោង​ឧបោសថ  <span class="verse" id="V6">៦&nbsp;</span>ត្រូវ​ដាក់​អាសនា​ដង្វាយ​ដុត នៅ​មុខ​មាត់​ទ្វារ​រោង​ឧបោសថ របស់​ផង​ត្រសាល​ជំនុំ  <span class="verse" id="V7">៧&nbsp;</span>ហើយ​ត្រូវ​ដាក់​ចាន​ក្លាំ នៅ​ជា​កណ្តាល​ត្រសាល​ជំនុំ និង​អាសនា​នោះ រួច​ដាក់​ទឹក​ចុះ​ក្នុង​ចាន​ក្លាំ​ផង  <span class="verse" id="V8">៨&nbsp;</span>ឯ​ទីលាន​ត្រូវ​រៀបចំ​ជុំវិញ ព្រម​ទាំង​បាំង​រនាំង​នៅ​មាត់​ទ្វារ​ដែរ  <span class="verse" id="V9">៩&nbsp;</span>ត្រូវ​យក​ប្រេង​ចាក់​លាប​មក​លាប​រោង​ឧបោសថ និង​ប្រដាប់​ទាំង​ប៉ុន្មាន​នៅ​ក្នុង​រោង​នោះ ទាំង​ញែក​ចេញ​ជា​បរិសុទ្ធ ព្រម​ទាំង​គ្រឿង​ប្រដាប់​ទាំង​ប៉ុន្មាន​ផង នោះ​នឹង​បាន​បរិសុទ្ធ​ទាំង​អស់  <span class="verse" id="V10">១០&nbsp;</span>ត្រូវ​លាប​ប្រេង​នៅ​អាសនា​ដង្វាយ​ដុត និង​គ្រឿង​ប្រដាប់​អាសនា​នោះ​ទាំង​ប៉ុន្មាន ទាំង​ញែក​ចេញ​ជា​បរិសុទ្ធ ដូច្នេះ​អាសនា​នោះ​នឹង​បាន​បរិសុទ្ធ​ជា​ទី​បំផុត  <span class="verse" id="V11">១១&nbsp;</span>ត្រូវ​លាប​ប្រេង​នៅ​ចាន​ក្លាំ និង​ជើង​នៃ​ចាន​នោះ ទាំង​ញែក​ចេញ​ជា​បរិសុទ្ធ  <span class="verse" id="V12">១២&nbsp;</span>ត្រូវ​នាំ​អើរ៉ុន និង​ពួក​កូន​លោក​មក​ជិត​ទ្វារ​ត្រសាល​ជំនុំ ហើយ​ផ្ងូត​អ្នក​ទាំង​នោះ​ដោយ​ទឹក  <span class="verse" id="V13">១៣&nbsp;</span>រួច​យក​សំលៀកបំពាក់​បរិសុទ្ធ​មក​បំពាក់​អើរ៉ុន ហើយ​ចាក់​ប្រេង​ញែក​លោក​ចេញ​ជា​បរិសុទ្ធ ដើម្បី​ឲ្យ​លោក​បាន​ធ្វើ​ការងារ​ជា​សង្ឃ​ដល់​អញ  <span class="verse" id="V14">១៤&nbsp;</span>រួច​ត្រូវ​នាំ​ពួក​កូន​លោក​មក​បំពាក់​អាវ​ខ្លី​ឲ្យ  <span class="verse" id="V15">១៥&nbsp;</span>ហើយ​ចាក់​ប្រេង​ដល់​គេ​ដូច​ជា​បាន​ចាក់​ប្រេង​ឲ្យ​ឪពុក​គេ​ដែរ ដើម្បី​ឲ្យ​គេ​បាន​ធ្វើ​ការងារ​ជា​សង្ឃ​ដល់​អញ បុណ្យ​ចាក់​លាប​ប្រេង​នេះ​នឹង​បាន​សំរាប់​ការងារ​ជា​សង្ឃ​ដល់​អ្នក​ទាំង​នោះ​អស់​កល្ប​ជានិច្ច​គ្រប់ ទាំង​ដំណ​គេ​ត​ទៅ។ </div><div class='p'> <span class="verse" id="V16">១៦&nbsp;</span>ឯ​ម៉ូសេ​លោក​ក៏​ធ្វើ​អស់​ទាំង​ការ​ដែល​ព្រះយេហូវ៉ា​ទ្រង់​បង្គាប់​មក លោក​ធ្វើ​ការ​នោះ​សំរេច​ទាំង​អស់  <span class="verse" id="V17">១៧&nbsp;</span>នៅ​ថ្ងៃ​១​កើត​ក្នុង​ខែ​ដំបូង​ឆ្នាំ​ទី​២ នោះ​រោង​ឧបោសថ​បាន​ដំឡើង​រួច​ជា​ស្រេច  <span class="verse" id="V18">១៨&nbsp;</span>ម៉ូសេ​បាន​ដំឡើង​រោង​ឧបោសថ លោក​ដាក់​ជើង​ទាំង​ប៉ុន្មាន ក៏​បញ្ឈរ​ក្តារ ហើយ​រៀប​រនុក​ក៏​លើក​សសរ​ទាំង​ប៉ុន្មាន​ឡើង  <span class="verse" id="V19">១៩&nbsp;</span>រួច​លោក​លា​ត្រសាល​បាំង​រោង​ឧបោសថ ហើយ​ដាក់​គំរប​ពី​លើ​ត្រសាល​ដូច​ជា​ព្រះយេហូវ៉ា​បាន​បង្គាប់​មក  <span class="verse" id="V20">២០&nbsp;</span>លោក​យក​សេចក្តី​បន្ទាល់​មក​ដាក់​ក្នុង​ហិប រួច​ព្រហក​ឈើ​ស្នែង​ភ្ជាប់​នឹង​ហិប ហើយ​ដាក់​ទី​សន្តោសប្រោស​នៅ​លើ​ហិប​នោះ  <span class="verse" id="V21">២១&nbsp;</span>លោក​យក​ហិប​ទៅ​ដាក់​ក្នុង​រោង​ឧបោសថ ហើយ​លា​វាំងនន​បាំង​ហិប​នៃ​សេចក្តី​បន្ទាល់ ដូច​ជា​ព្រះយេហូវ៉ា​បាន​បង្គាប់​មក  <span class="verse" id="V22">២២&nbsp;</span>លោក​ដាក់​តុ​នៅ​ខាង​ជើង​ក្នុង​ត្រសាល​ជំនុំ​ត្រង់​ខាង​មុខ​វាំងនន  <span class="verse" id="V23">២៣&nbsp;</span>រួច​រៀប​នំបុ័ង​លើ​តុ​នៅ​ចំពោះ​ព្រះយេហូវ៉ា ដូច​ជា​ទ្រង់​បាន​បង្គាប់​មក  <span class="verse" id="V24">២៤&nbsp;</span>លោក​ក៏​ដាក់​ជើង​ចង្កៀង​ទៅ​ក្នុង​ត្រសាល​ជំនុំ ប្រទល់​មុខ​នឹង​តុ គឺ​ខាង​ត្បូង ក្នុង​រោង​ឧបោសថ  <span class="verse" id="V25">២៥&nbsp;</span>រួច​លោក​រៀបចំ​ចង្កៀង​នៅ​ចំពោះ​ព្រះយេហូវ៉ា ដូច​ជា​ទ្រង់​បាន​បង្គាប់​មក  <span class="verse" id="V26">២៦&nbsp;</span>លោក​ដាក់​អាសនា​មាស នៅ​មុខ​វាំងនន ក្នុង​ត្រសាល​ជំនុំ  <span class="verse" id="V27">២៧&nbsp;</span>ហើយ​ក៏​ដុត​គ្រឿង​ក្រអូប​នៅ​លើ​អាសនា​នោះ ដូច​ជា​ព្រះយេហូវ៉ា​បាន​បង្គាប់​មក  <span class="verse" id="V28">២៨&nbsp;</span>លោក​ដាក់​រនាំង បាំង​នៅ​មាត់​ទ្វារ​រោង​ឧបោសថ  <span class="verse" id="V29">២៩&nbsp;</span>ហើយ​ក៏​ដាក់​អាសនា​ដង្វាយ​ដុត​នៅ​មុខ​ទ្វារ​រោង​ឧបោសថ​ផង​ត្រសាល​ជំនុំ រួច​លោក​ថ្វាយ​ដង្វាយ​ដុត និង​ដង្វាយ​ម្សៅ ដូច​ជា​ព្រះយេហូវ៉ា​ទ្រង់​បាន​បង្គាប់​មក  <span class="verse" id="V30">៣០&nbsp;</span>លោក​ដាក់​ចាន​ក្លាំ​នៅ​ជា​កណ្តាល​ត្រសាល​ជំនុំ ហើយ​នឹង​អាសនា រួច​ដាក់​ទឹក​ក្នុង​ចាន​នោះ សំរាប់​នឹង​លាង​សំអាត  <span class="verse" id="V31">៣១&nbsp;</span>ហើយ​ម៉ូសេ អើរ៉ុន នឹង​ពួក​កូន​អើរ៉ុន​ក៏​លាង​ដៃ លាង​ជើង​ត្រង់​ចាន​នោះ  <span class="verse" id="V32">៣២&nbsp;</span>វេលា​ណា​ដែល​អ្នក​ទាំង​នោះ​ចូល​ទៅ​ក្នុង​ត្រសាល​ជំនុំ ឬ​ទៅ​ជិត​អាសនា នោះ​តែង​លាង​សំអាត​សិន ដូច​ជា​ព្រះយេហូវ៉ា​បាន​បង្គាប់​មក  <span class="verse" id="V33">៣៣&nbsp;</span>លោក​ដំឡើង​រនាំង​នៃ​ទីលាន នៅ​ជុំវិញ​រោង​ឧបោសថ ហើយ​នឹង​អាសនា រួច​ដាក់​រនាំង​បាំង​នៅ​មាត់​ទ្វារ​ទីលាន ដូច្នេះ​ម៉ូសេ​បាន​ធ្វើ​ការ​ទាំង​នោះ​រួច​ជា​ស្រេច។ </div><div class='s'>សិរីល្អ​របស់​ព្រះអម្ចាស់ </div><div class='p'> <span class="verse" id="V34">៣៤&nbsp;</span>នោះ​ពពក​ក៏​គ្រប​ត្រសាល​ជំនុំ ហើយ​សិរីល្អ​នៃ​ព្រះយេហូវ៉ា​បាន​ស្ថិត​នៅ​ពេញ​ក្នុង​រោង​ឧបោសថ  <span class="verse" id="V35">៣៥&nbsp;</span>ឯ​ម៉ូសេ លោក​ចូល​ទៅ​ក្នុង​ត្រសាល​ជំនុំ​មិន​បាន ពី​ព្រោះ​ពពក​នៅ​ពី​លើ ហើយ​ដោយ​ព្រោះ​សិរីល្អ​នៃ​ព្រះយេហូវ៉ា​ដែល​នៅ​ពេញ​ក្នុង​រោង​ឧបោសថ​នោះ​ផង  <span class="verse" id="V36">៣៦&nbsp;</span>បើ​កាល​ណា​ពពក​បាន​ឡើង ផុត​ពី​លើ​រោង​ឧបោសថ នោះ​ពួក​កូន​ចៅ​អ៊ីស្រាអែល​ក៏​តែង​ធ្វើ​ដំណើរ​ដើរ​ទៅ​ជា​ដរាប ក្នុង​គ្រប់​ទាំង​វេលា​ដែល​គេ​កំពុង​តែ​ធ្វើ​ដំណើរ​នោះ  <span class="verse" id="V37">៣៧&nbsp;</span>តែ​បើ​កាល​ណា​ពពក​មិន​បាន​ឡើង​ទេ នោះ​គេ​ក៏​មិន​ធ្វើ​ដំណើរ​ទៅ​ដែរ ទាល់​តែ​ពពក​ឡើង​ផុត​ចេញ  <span class="verse" id="V38">៣៨&nbsp;</span>ដ្បិត​ក្នុង​អស់​ទាំង​ការ​ដំណើរ​នៃ​ពួក​កូន​ចៅ​អ៊ីស្រាអែល នោះ​នៅ​វេលា​ថ្ងៃ តែង​មាន​ពពក​នៃ​ព្រះយេហូវ៉ា ស្ថិត​នៅ​លើ​រោង​ឧបោសថ ហើយ​នៅ​វេលា​យប់ មាន​ភ្លើង​វិញ ឲ្យ​ពួក​វង្ស​អ៊ីស្រាអែល​ទាំង​អស់​គ្នា​បាន​ឃើញ។:៚ </div><ul class="nav nav-pills">
<li><a href='index.html'>និក្ខមនំ</a></li>
<li><a href='EXO39.html'>&lt;</a></li>
<li><a href='EXO.html'>៤០</a></li>
<li><a href='LEV01.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->