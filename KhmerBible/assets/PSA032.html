<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៣២</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA031.html'>&lt;</a></li>
<li><a href='PSA.html'>៣២</a></li>
<li><a href='PSA033.html'>&gt;</a></li>
</ul>
<div class="main">
 <div class='chapterlabel' id="V0"> ៣២</div><div class='s'>សុភមង្គល​របស់​អ្នក​ដែល​ព្រះ​អត់​ទោស​ឲ្យ </div><div class='d'>ទំនុក​នៃ​ស្តេច​ដាវីឌ ជា​សេចក្តី​បង្រៀន។ </div><div class='q'>
 <span class="verse" id="V1">១&nbsp;</span>មាន​ពរ​ហើយ មនុស្ស​ណា​ដែល​ការ​រំលង </div><div class='q2'>ច្បាប់​របស់​ខ្លួន​បាន​អត់​ទោស​ឲ្យ </div><div class='q2'>គឺ​ដែល​បាប​របស់​ខ្លួន​បាន​គ្រប​បាំង​ហើយ </div><div class='q'> <span class="verse" id="V2">២&nbsp;</span>មាន​ពរ​ហើយ មនុស្ស​ណា​ដែល​ព្រះយេហូវ៉ា​មិន​រាប់​ថា </div><div class='q2'>ជា​អ្នក​មាន​ទោស </div><div class='q2'>ជា​អ្នក​ដែល​គ្មាន​កលឧបាយ​នៅ​ក្នុង​ចិត្ត​សោះ </div><div class='q'> <span class="verse" id="V3">៣&nbsp;</span>កាល​ទូលបង្គំ​បាន​ស្ងៀម​នៅ នោះ​ឆ្អឹង​ទូលបង្គំ </div><div class='q2'>បាន​ខ្សោះ​ទៅ </div><div class='q2'>ដោយសារ​ដំងូរ​ដែល​ទូលបង្គំ​ថ្ងូរ​ជា​ដរាប​រាល់​ថ្ងៃ </div><div class='q'> <span class="verse" id="V4">៤&nbsp;</span>ដ្បិត​ព្រះហស្ត​នៃ​ទ្រង់​បាន​សង្កត់​លើ​ទូលបង្គំ​ជា​ធ្ងន់ </div><div class='q2'>ទាំង​យប់​ទាំង​ថ្ងៃ </div><div class='q2'>ធាតុ​ទឹក​របស់​ទូលបង្គំ​បាន​ត្រឡប់​ទៅ​ជា​រីង​ហួត </div><div class='q2'>ដូច​ជា​រដូវ​ក្តៅ។ –បង្អង់ </div><div class='q'> <span class="verse" id="V5">៥&nbsp;</span>៙ ទូលបង្គំ​បាន​រ៉ាប់​ទទួល​អំពើ​បាប​របស់ </div><div class='q2'>ទូលបង្គំ​នៅ​ចំពោះ​ទ្រង់ </div><div class='q2'>ឥត​លាក់​ការ​ទុច្ចរិត​របស់​ទូលបង្គំ​ទុក​ឡើយ </div><div class='q2'>ទូលបង្គំ​បាន​និយាយ​ថា ទូលបង្គំ​នឹង​លន់តួ​អស់​ទាំង </div><div class='q2'>ការ​រំលង​របស់​ទូលបង្គំ​ដល់​ព្រះយេហូវ៉ា </div><div class='q2'>ឯ​ទ្រង់​ក៏​បាន​អត់​ទោស​ចំពោះ​អំពើ​បាប​នៃ​ទូលបង្គំ​ទៅ។ –បង្អង់ </div><div class='q'> <span class="verse" id="V6">៦&nbsp;</span>៙ ដូច្នេះ ត្រូវ​ឲ្យ​អស់​អ្នក​ដែល​កោតខ្លាច​ដល់​ព្រះ </div><div class='q2'>បាន​អធិស្ឋាន​ដល់​ទ្រង់ នៅ​វេលា​ដែល​នឹង​រក​ទ្រង់​ឃើញ </div><div class='q2'>យ៉ាង​នោះ កាល​ណា​ជំនន់​ធំ​ជន់​ឡើង នោះ​ប្រាកដ​ជា​នឹង </div><div class='q2'>មិន​ដែល​លិច​មក​ដល់​អ្នក​នោះ​ឡើយ </div><div class='q'> <span class="verse" id="V7">៧&nbsp;</span>ទ្រង់​ជា​ទី​ពំនួន​នៃ​ទូលបង្គំ ទ្រង់​នឹង​ការពារ​ទូលបង្គំ </div><div class='q2'>ឲ្យ​រួច​ពី​សេចក្តី​ទុក្ខ​លំបាក </div><div class='q2'>ទ្រង់​នឹង​ព័ទ្ធ​ទូលបង្គំ​ជុំវិញ </div><div class='q2'>ដោយ​ទំនុក​នៃ​សេចក្តី​សង្គ្រោះ។ –បង្អង់ </div><div class='q'> <span class="verse" id="V8">៨&nbsp;</span>៙ អញ​នឹង​បង្ហាត់​បង្រៀន​ឲ្យ​ឯង​ស្គាល់​ផ្លូវ </div><div class='q2'>ដែល​ឯង​ត្រូវ​ដើរ </div><div class='q2'>អញ​នឹង​ទូន្មាន​ឯង ដោយ​ភ្នែក​អញ​មើល​ឯង​ជាប់ </div><div class='q'> <span class="verse" id="V9">៩&nbsp;</span>កុំ​ឲ្យ​ឯង​ធ្វើ​ដូច​ជា​សេះ ឬ​លា​កាត់ ដែល​គ្មាន​ប្រាជ្ញា </div><div class='q2'>ដែល​គេ​ត្រូវ​ដាក់​បង្ខាំ ហើយ​នឹង​បង្ហៀរ ដើម្បី​ទប់​វា </div><div class='q2'>ក្រែង​វា​មិន​ព្រម​មក​ឯ​ឯង​នោះ​ឡើយ </div><div class='q'> <span class="verse" id="V10">១០&nbsp;</span>ឯ​មនុស្ស​អាក្រក់​គេ​នឹង​មាន​ទុក្ខ​ព្រួយ​ជា​ច្រើន </div><div class='q2'>តែ​អ្នក​ណា​ដែល​ទុក​ចិត្ត​នឹង​ព្រះយេហូវ៉ា </div><div class='q2'>នោះ​នឹង​មាន​សេចក្តី​សប្បុរស​នៅ​ព័ទ្ធ​ជុំវិញ​ខ្លួន </div><div class='q'> <span class="verse" id="V11">១១&nbsp;</span>ឱ​មនុស្ស​សុចរិត​រាល់​គ្នា​អើយ </div><div class='q2'>ចូរ​មាន​ចិត្ត​សប្បាយ ហើយ​រីករាយ​ឡើង </div><div class='q2'>ក្នុង​ព្រះយេហូវ៉ា​ចុះ </div><div class='q2'>អស់​អ្នក​ដែល​មាន​ចិត្ត​ទៀត​ត្រង់​អើយ </div><div class='q2'>ចូរ​នាំ​គ្នា​ស្រែក​ឡើង​ដោយ​អំណរ​ចុះ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA031.html'>&lt;</a></li>
<li><a href='PSA.html'>៣២</a></li>
<li><a href='PSA033.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->