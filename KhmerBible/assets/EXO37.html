<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ និក្ខមនំ ៣៧</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>និក្ខមនំ</a></li>
<li><a href='EXO36.html'>&lt;</a></li>
<li><a href='EXO.html'>៣៧</a></li>
<li><a href='EXO38.html'>&gt;</a></li>
</ul>
<div class="main">
 <div class='chapterlabel' id="V0"> ៣៧</div><div class='s'>ហិប​នៃ​សេចក្តី​សញ្ញា </div><div class='p'>
 <span class="verse" id="V1">១&nbsp;</span>ឯ​បេតសាលាល គាត់​ធ្វើ​ហិប ពី​ឈើ​នាងនួន មាន​បណ្តោយ​២​ហត្ថ​កន្លះ ទទឹង​១​ហត្ថ​កន្លះ ហើយ​កំពស់​១​ហត្ថ​កន្លះ  <span class="verse" id="V2">២&nbsp;</span>ក៏​ស្រោប​ដោយ​មាស​សុទ្ធ​ទាំង​ខាង​ក្នុង​ខាង​ក្រៅ ហើយ​ធ្វើ​កែម​មាស​នៅ​ជុំវិញ​ផង  <span class="verse" id="V3">៣&nbsp;</span>គាត់​សិត​កង​មាស​៤​នៅ​ជ្រុង​ហិប​ទាំង​៤ គឺ​មាន​២​ម្ខាងៗ  <span class="verse" id="V4">៤&nbsp;</span>ក៏​ធ្វើ​ឈើ​ស្នែង​ពី​ឈើ​នាងនួន ព្រម​ទាំង​ស្រោប​មាស​ផង  <span class="verse" id="V5">៥&nbsp;</span>រួច​គាត់​ព្រហក​ឈើ​ស្នែង​នោះ ចូល​ក្នុង​កង នៅ​សង​ខាង​ហិប​សំរាប់​នឹង​សែង​ទៅ  <span class="verse" id="V6">៦&nbsp;</span>គាត់​ធ្វើ​ទី​សន្តោស​ប្រោស​ពី​មាស​សុទ្ធ មាន​បណ្តោយ​២​ហត្ថ​កន្លះ ហើយ​ទទឹង​១​ហត្ថ​កន្លះ  <span class="verse" id="V7">៧&nbsp;</span>ក៏​យក​មាស​ឆ្លាក់​ធ្វើ​ចេរូប៊ីន​២​នៅ​ចុង​សង​ខាង​ទី​សន្តោស​ប្រោស  <span class="verse" id="V8">៨&nbsp;</span>គឺ​ចេរូប៊ីន​១​នៅ​ចុង​ខាង​នេះ ហើយ​ចេរូប៊ីន​១​ទៀត​នៅ​ចុង​ខាង​នោះ គាត់​បាន​ធ្វើ​ចេរូប៊ីន​ទាំង​២​នោះ​នៅ​ចុង​សង​ខាង ជាប់​លើ​ទី​សន្តោស​ប្រោស  <span class="verse" id="V9">៩&nbsp;</span>ឯ​ចេរូប៊ីន​ក៏​ត្រដាង​ស្លាប​គ្រប​ពី​លើ​ទី​សន្តោស​ប្រោស ហើយ​ប្រទល់​មុខ​គ្នា ឈ្ងោក​មើល​ទី​សន្តោស​ប្រោស។ </div><div class='s'>តុ​ដាក់​នំបុ័ង​ថ្វាយ​ព្រះ </div><div class='p'> <span class="verse" id="V10">១០&nbsp;</span>គាត់​ធ្វើ​តុ​ពី​ឈើ​នាងនួន មាន​បណ្តោយ​២​ហត្ថ ទទឹង​១​ហត្ថ ហើយ​កំពស់​១​ហត្ថ​កន្លះ  <span class="verse" id="V11">១១&nbsp;</span>ក៏​ស្រោប​ដោយ​មាស​សុទ្ធ ហើយ​ធ្វើ​កែម​មាស​នៅ​ជុំវិញ  <span class="verse" id="V12">១២&nbsp;</span>គាត់​ក៏​ធ្វើ​គែម​កំពស់​១​ទះ​នៅ​ជុំវិញ​តុ​នោះ ហើយ​នៅ​គែម​នោះ​ក៏​ធ្វើ​កែម​មាស​នៅ​ជុំវិញ​ដែរ  <span class="verse" id="V13">១៣&nbsp;</span>គាត់​សិត​កង​មាស​៤​សំរាប់​តុ រួច​ដាក់​កង​ទាំង​នោះ ភ្ជាប់​នឹង​ជើង​តុ​ទាំង​៤ នៅ​គ្រប់​ជ្រុង  <span class="verse" id="V14">១៤&nbsp;</span>កង​ទាំង​នោះ​នៅ​ជិត​គែម​តុ សំរាប់​នឹង​ព្រហក​ឈើ​ស្នែង​សែង​ទៅ  <span class="verse" id="V15">១៥&nbsp;</span>ក៏​ធ្វើ​ឈើ​ស្នែង​ពី​ឈើ​នាងនួន ស្រោប​ដោយ​មាស សំរាប់​នឹង​សែង​តុ  <span class="verse" id="V16">១៦&nbsp;</span>ឯ​អស់​ទាំង​ប្រដាប់​ដែល​ត្រូវ​ដាក់​លើ​តុ គឺ​ជា​ថាស ផ្តិល ប៉ាន់ ហើយ​នឹង​ពែង​ដែល​សំរាប់​នឹង​ថ្វាយ​ដង្វាយ​ច្រួច នោះ​គាត់​ធ្វើ​ពី​មាស​សុទ្ធ​ទាំង​អស់។ </div><div class='s'>ជើង​ចង្កៀង </div><div class='p'> <span class="verse" id="V17">១៧&nbsp;</span>គាត់​ក៏​យក​មាស​សុទ្ធ​ឆ្លាក់​ធ្វើ​ជើង​ចង្កៀង គឺ​ធ្វើ​គល់ ដើម នប់ កន្សោម​គ្រាប់ ហើយ​នឹង​ផ្កា ទាំង​អស់​ជាប់​ជា​មួយ​គ្នា  <span class="verse" id="V18">១៨&nbsp;</span>មាន​មែក​៦​ចេញ​ពី​គល់​មក មែក​៣​ចេញ​ខាង​ម្ខាង ហើយ​មែក​៣​ទៀត​ចេញ​ខាង​ម្ខាង  <span class="verse" id="V19">១៩&nbsp;</span>នៅ​មែក​១​មាន​នប់​៣ រាង​ដូច​ជា​គ្រាប់​ចំបក់ មាន​ទាំង​កន្សោម​គ្រាប់ ហើយ​នឹង​ផ្កា​ផង ហើយ​នៅ​មែក​១​ទៀត​មាន​នប់​៣ រាង​ដូច​ជា​គ្រាប់​ចំបក់ មាន​ទាំង​កន្សោម​គ្រាប់​នឹង​ផ្កា​ដែរ មែក​ទាំង​៦ ដែល​ចេញ​ពី​គល់​ជើង​ចង្កៀង​នោះ បាន​ធ្វើ​ដូច​គ្នា​ទាំង​អស់  <span class="verse" id="V20">២០&nbsp;</span>នៅ​គល់​ជើង​ចង្កៀង មាន​នប់​៤ រាង​ដូច​ជា​គ្រាប់​ចំបក់ ហើយ​មាន​ទាំង​កន្សោម​គ្រាប់ និង​ផ្កា​ផង  <span class="verse" id="V21">២១&nbsp;</span>នៅ​ក្រោម​មែក​២ មាន​កន្សោម​គ្រាប់​១ នៅ​ក្រោម​មែក​២​ទៀត មាន​កន្សោម​គ្រាប់​១ ហើយ​នៅ​ក្រោម​មែក​២​ទៀត មាន​កន្សោម​គ្រាប់​១​ទៀត មែក​ទាំង​៦​ដែល​ចេញ​ពី​គល់​ជើង​ចង្កៀង​មក មាន​ដូច​គ្នា​ទាំង​អស់  <span class="verse" id="V22">២២&nbsp;</span>កន្សោម​គ្រាប់ ហើយ​នឹង​មែក​ជើង​ចង្កៀង​បាន​ធ្វើ​ជាប់​គ្នា​ឆ្លាក់​ពី​មាស​សុទ្ធ  <span class="verse" id="V23">២៣&nbsp;</span>គាត់​ក៏​ធ្វើ​ចង្កៀង​ទាំង​៧ ព្រម​ទាំង​ឃ្នាប​ប្រឆេះ និង​កន្ថោរ​ដាក់​កំទេច​សំរាប់​ចង្កៀង​នោះ​ពី​មាស​សុទ្ធ​ដែរ  <span class="verse" id="V24">២៤&nbsp;</span>គឺ​គាត់​យក​មាស​សុទ្ធ​១​ហាប​មក​ធ្វើ​ជើង​ចង្កៀង ហើយ​នឹង​ប្រដាប់​ទាំង​ប៉ុន្មាន​សំរាប់​ចង្កៀង។ </div><div class='s'>អាសនា​សំរាប់​ដុត​គ្រឿង​ក្រអូប </div><div class='p'> <span class="verse" id="V25">២៥&nbsp;</span>គាត់​ក៏​ធ្វើ​អាសនា​គ្រឿង​ក្រអូប ពី​ឈើ​នាងនួន​មាន​បណ្តោយ​១​ហត្ថ ទទឹង​១​ហត្ថ​៤​ជ្រុង​ស្មើ ហើយ​កំពស់​២​ហត្ថ ក៏​មាន​ស្នែង​ចេញ​ពី​អាសនា​នោះ  <span class="verse" id="V26">២៦&nbsp;</span>គាត់​ស្រោប​ដោយ​មាស​សុទ្ធ​ខាង​លើ នៅ​ចំហៀង​ជុំវិញ ព្រម​ទាំង​ស្នែង​ផង ក៏​ធ្វើ​កែម​មាស​នៅ​ជុំវិញ​ដែរ  <span class="verse" id="V27">២៧&nbsp;</span>នៅ​ក្រោម​កែម​នោះ គាត់​ធ្វើ​កង​មាស​២​នៅ​ទាំង​សង​ខាង សំរាប់​ព្រហក​ឈើ​ស្នែង​សែង​ទៅ  <span class="verse" id="V28">២៨&nbsp;</span>ក៏​ធ្វើ​ឈើ​ស្នែង ពី​ឈើ​នាងនួន ស្រោប​ដោយ​មាស​ដែរ។ </div><div class='p'> <span class="verse" id="V29">២៩&nbsp;</span>រួច​គាត់​ធ្វើ​ប្រេង​ចាក់​លាប ជា​ប្រេង​បរិសុទ្ធ និង​គ្រឿង​ក្រអូប​យ៉ាង​សុទ្ធ ផ្សំ​តាម​វិធី​ធ្វើ​របស់​អ្នក​ផ្សំ​គ្រឿង​ក្រអូប។ </div><ul class="nav nav-pills">
<li><a href='index.html'>និក្ខមនំ</a></li>
<li><a href='EXO36.html'>&lt;</a></li>
<li><a href='EXO.html'>៣៧</a></li>
<li><a href='EXO38.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->