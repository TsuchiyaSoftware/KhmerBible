<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ១៣៥</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA134.html'>&lt;</a></li>
<li><a href='PSA.html'>១៣៥</a></li>
<li><a href='PSA136.html'>&gt;</a></li>
</ul>
<div class="main">
 <div class='chapterlabel' id="V0"> ១៣៥</div><div class='s'>ខ្ញុំ​ដឹង​ច្បាស់​ថា​ព្រះ​ជា​ព្រះ​ដ៏​ឧត្តុង្គឧត្តម </div><div class='q'>
 <span class="verse" id="V1">១&nbsp;</span>ចូរ​សរសើរ​ដល់​ព្រះយេហូវ៉ា </div><div class='q2'>ចូរ​សរសើរ​ដល់​ព្រះនាម​ព្រះយេហូវ៉ា </div><div class='q2'>ឱ​ពួក​អ្នក​បំរើ​របស់​ព្រះយេហូវ៉ា​អើយ ចូរ​សរសើរ​ទ្រង់​ចុះ </div><div class='q'> <span class="verse" id="V2">២&nbsp;</span>ពួក​អ្នក​រាល់​គ្នា​ដែល​ឈរ​នៅ​ក្នុង​ដំណាក់​នៃ​ព្រះយេហូវ៉ា </div><div class='q2'>គឺ​ក្នុង​ទី​ព្រះលាន​នៃ​ដំណាក់​របស់​ព្រះ​នៃ​យើង​ខ្ញុំ​អើយ </div><div class='q'> <span class="verse" id="V3">៣&nbsp;</span>ចូរ​សរសើរ​ដល់​ព្រះយេហូវ៉ា </div><div class='q2'>ដ្បិត​ព្រះយេហូវ៉ា​ទ្រង់​ល្អ </div><div class='q2'>ចូរ​ច្រៀង​សរសើរ​ដល់​ព្រះនាម​ទ្រង់ ដ្បិត​នោះ​ពីរោះ​ហើយ </div><div class='q'> <span class="verse" id="V4">៤&nbsp;</span>ព្រោះ​ព្រះយេហូវ៉ា​បាន​រើស​យ៉ាកុប ទុក​សំរាប់​ទ្រង់ </div><div class='q2'>គឺ​អ៊ីស្រាអែល ឲ្យ​បាន​ដាច់​ជា​របស់​ផង​ទ្រង់ </div><div class='q'> <span class="verse" id="V5">៥&nbsp;</span>ពី​ព្រោះ​ខ្ញុំ​ដឹង​ថា ព្រះយេហូវ៉ា​ទ្រង់​ធំ </div><div class='q2'>ហើយ​ថា ព្រះអម្ចាស់​នៃ​យើង​ខ្ញុំ </div><div class='q2'>ទ្រង់​ខ្ពស់​លើស​ជាង​អស់​ទាំង​ព្រះ </div><div class='q'> <span class="verse" id="V6">៦&nbsp;</span>ការ​អ្វី​ក៏​ដោយ ដែល​ព្រះយេហូវ៉ា​សព្វ​ព្រះហឫទ័យ​ចង់​ធ្វើ </div><div class='q2'>នោះ​ក៏​បាន​ធ្វើ​ទៅ ទាំង​នៅ​លើ​មេឃ នៅ​ផែនដី </div><div class='q2'>នៅ​ក្នុង​សមុទ្រ </div><div class='q2'>ហើយ​នៅ​ទី​ជំរៅ​ទាំង​ប៉ុន្មាន​ផង </div><div class='q'> <span class="verse" id="V7">៧&nbsp;</span>ទ្រង់​បណ្តាល​ឲ្យ​ចំហាយ​ទឹក​ឡើង​ពី​ចុង​ផែនដី​មក </div><div class='q2'>ទ្រង់​ធ្វើ​ឲ្យ​មាន​ផ្លេកបន្ទោរ​សំរាប់​ភ្លៀង </div><div class='q2'>ក៏​បញ្ចេញ​ខ្យល់​ពី​ឃ្លាំង​ទ្រង់​មក​ដែរ </div><div class='q'> <span class="verse" id="V8">៨&nbsp;</span>គឺ​ទ្រង់​ដែល​បាន​ប្រហារ​អស់​ទាំង​កូន​ច្បង </div><div class='q2'>របស់​សាសន៍​អេស៊ីព្ទ </div><div class='q2'>ទាំង​មនុស្ស ហើយ​នឹង​សត្វ​ផង។ </div><div class='q'> <span class="verse" id="V9">៩&nbsp;</span>៙ ឱ​ស្រុក​អេស៊ីព្ទ​អើយ ទ្រង់​បាន​ចាត់​ប្រើ​ទី​សំគាល់ </div><div class='q2'>និង​ការ​អស្ចារ្យ ទៅ​កណ្តាល​ឯង​ហើយ </div><div class='q2'>គឺ​ឲ្យ​កើត​ដល់​ផារ៉ោន និង​ពួក​មហាតលិក​ទាំង​អស់​គ្នា </div><div class='q'> <span class="verse" id="V10">១០&nbsp;</span>ទ្រង់​ក៏​បាន​ប្រហារ​សាសន៍​ដទៃ​ជា​ច្រើន </div><div class='q2'>ព្រម​ទាំង​សំឡាប់​ស្តេច​ជា​ច្រើន​អង្គ </div><div class='q2'>ដែល​មាន​អានុភាព​ខ្លាំង​ផង </div><div class='q'> <span class="verse" id="V11">១១&nbsp;</span>គឺ​ស៊ីហុន ជា​ស្តេច​សាសន៍​អាម៉ូរី </div><div class='q2'>និង​អុក ជា​ស្តេច​ស្រុក​បាសាន </div><div class='q2'>ហើយ​អស់​ទាំង​នគរ​នៅ​ស្រុក​កាណាន​ទៀត </div><div class='q'> <span class="verse" id="V12">១២&nbsp;</span>ទ្រង់​ក៏​ប្រទាន​ស្រុក​របស់​គេ ទុក​ជា​មរដក </div><div class='q2'>គឺ​ជា​មរដក​ដល់​អ៊ីស្រាអែល ជា​រាស្ត្រ​របស់​ទ្រង់។ </div><div class='q'> <span class="verse" id="V13">១៣&nbsp;</span>៙ ឱ​ព្រះយេហូវ៉ា​អើយ ព្រះនាម​ទ្រង់​ស្ថិតស្ថេរ </div><div class='q2'>នៅ​ជា​ដរាប </div><div class='q2'>ឱ​ព្រះយេហូវ៉ា​អើយ សេចក្តី​នឹក​ចាំ​ពី​ទ្រង់​ក៏​ស្ថិតស្ថេរ​នៅ </div><div class='q2'>ដរាប​ដល់​អស់​ទាំង​ដំណ​មនុស្ស​ត​ទៅ </div><div class='q'> <span class="verse" id="V14">១៤&nbsp;</span>ដ្បិត​ព្រះយេហូវ៉ា​ទ្រង់​នឹង​វិនិច្ឆ័យ​រាស្ត្រ​ទ្រង់ </div><div class='q2'>ហើយ​នឹង​ប្រែ​ព្រះហឫទ័យ​ចំពោះ​ពួក​អ្នក​បំរើ​ទ្រង់។ </div><div class='q'> <span class="verse" id="V15">១៥&nbsp;</span>៙ អស់​ទាំង​ព្រះ​របស់​សាសន៍​ដទៃ​សុទ្ធ​តែ​ជា​រូប </div><div class='q2'>ធ្វើ​ពី​ប្រាក់ និង​មាស​ប៉ុណ្ណោះ </div><div class='q2'>ជា​របស់​ដែល​ដៃ​មនុស្ស​បាន​ធ្វើ​មក </div><div class='q'> <span class="verse" id="V16">១៦&nbsp;</span>រូប​ទាំង​នោះ​មាន​មាត់ តែ​មិន​ចេះ​និយាយ </div><div class='q2'>មាន​ភ្នែក តែ​មើល​មិន​ឃើញ </div><div class='q'> <span class="verse" id="V17">១៧&nbsp;</span>មាន​ត្រចៀក តែ​ស្តាប់​មិន​ឮ </div><div class='q2'>ក៏​គ្មាន​ខ្យល់​ដង្ហើម​នៅ​ក្នុង​មាត់​ផង </div><div class='q'> <span class="verse" id="V18">១៨&nbsp;</span>ពួក​ជាង​ដែល​ធ្វើ​រូប​ទាំង​នោះ​ក៏​ដូច​ជា​រូប​នោះ​ឯង </div><div class='q2'>ព្រម​ទាំង​ពួក​អ្នក​ដែល​ទុក​ចិត្ត​នឹង​រូប​នោះ​ផង។ </div><div class='q'> <span class="verse" id="V19">១៩&nbsp;</span>៙ ឱ​ពូជពង្ស​អ៊ីស្រាអែល​អើយ ចូរ​សូម​ឲ្យ​ព្រះយេហូវ៉ា </div><div class='q2'>បាន​ប្រកប​ដោយ​ព្រះពរ </div><div class='q2'>ឱ​វង្ស​អើរ៉ុន​អើយ ចូរ​សូម​ឲ្យ​ព្រះយេហូវ៉ា </div><div class='q2'>បាន​ប្រកប​ដោយ​ព្រះពរ </div><div class='q'> <span class="verse" id="V20">២០&nbsp;</span>ឱ​វង្ស​លេវី​អើយ ចូរ​សូម​ឲ្យ​ព្រះយេហូវ៉ា </div><div class='q2'>បាន​ប្រកប​ដោយ​ព្រះពរ </div><div class='q2'>ហើយ​អស់​អ្នក​ដែល​កោតខ្លាច​ដល់​ព្រះយេហូវ៉ា​អើយ </div><div class='q2'>ចូរ​សូម​ឲ្យ​ព្រះយេហូវ៉ា​បាន​ប្រកប​ដោយ​ព្រះពរ​ចុះ </div><div class='q'> <span class="verse" id="V21">២១&nbsp;</span>សូម​ឲ្យ​ព្រះយេហូវ៉ា​បាន​ប្រកប​ដោយ​ព្រះពរ </div><div class='q2'>ពី​ក្រុង​ស៊ីយ៉ូន​មក </div><div class='q2'>ជា​ព្រះ​ដែល​ទ្រង់​គង់​នៅ​ក្រុង​យេរូសាឡិម </div><div class='q2'>ចូរ​សរសើរ​ដល់​ព្រះយេហូវ៉ា​ចុះ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA134.html'>&lt;</a></li>
<li><a href='PSA.html'>១៣៥</a></li>
<li><a href='PSA136.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->