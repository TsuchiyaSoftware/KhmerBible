<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៤៤</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA043.html'>&lt;</a></li>
<li><a href='PSA.html'>៤៤</a></li>
<li><a href='PSA045.html'>&gt;</a></li>
</ul>
<div class="main">
 <div class='chapterlabel' id="V0"> ៤៤</div><div class='s'>ព្រះអម្ចាស់​អើយ​សូម​តើន​ឡើង! </div><div class='d'>ទំនុក​របស់​កូន​ចៅ​កូរេ ដែល​លើក​សំរាប់​មេ​ភ្លេង ជា​សេចក្តី​បង្រៀន។ </div><div class='q'>
 <span class="verse" id="V1">១&nbsp;</span>ឱ​ព្រះអង្គ​អើយ យើង​ខ្ញុំ​បាន​ឮ​ដោយ​ត្រច្រៀក </div><div class='q2'>ពួក​ឰយុកោ​យើង​ខ្ញុំ បាន​ថ្លែង​ប្រាប់​មក​យើង​ខ្ញុំ </div><div class='q2'>ពី​ការ​ទាំង​ប៉ុន្មាន​ដែល​ទ្រង់​បាន​ធ្វើ </div><div class='q2'>នៅ​សម័យ​ចាស់​បុរាណ​ក្នុង​ជំនាន់​គេ </div><div class='q'> <span class="verse" id="V2">២&nbsp;</span>គឺ​ពី​ទ្រង់​បណ្តេញ​អស់​ទាំង​សាសន៍​ដទៃ​ចេញ </div><div class='q2'>ដោយ​ព្រះហស្ត​ទ្រង់ </div><div class='q2'>ហើយ​បាន​បណ្តុះ​ពួក​អ៊ីស្រាអែល​វិញ </div><div class='q2'>ទ្រង់​បាន​ប្រហារ​អស់​ទាំង​សាសន៍​ដទៃ </div><div class='q2'>តែ​បាន​ឲ្យ​អ៊ីស្រាអែល​វាត​ទី​ចេញ​ទៅ </div><div class='q'> <span class="verse" id="V3">៣&nbsp;</span>ដ្បិត​គេ​មិន​បាន​ចាប់​យក​ស្រុក​នោះ ដោយ​ដាវ​ខ្លួន​ទេ </div><div class='q2'>ក៏​មិន​មែន​ជា​ដៃ​ខ្លួន​គេ ដែល​បាន​ជួយ​សង្គ្រោះ​គេ​ដែរ </div><div class='q2'>គឺ​ជា​ព្រះហស្ត​ស្តាំ និង​ព្រះពាហុ​ទ្រង់ </div><div class='q2'>ព្រម​ទាំង​ពន្លឺ​នៃ​ព្រះភក្ត្រ​ទ្រង់​វិញ </div><div class='q2'>ដ្បិត​ទ្រង់​បាន​ប្រោស​ដល់​គេ។ </div><div class='q'> <span class="verse" id="V4">៤&nbsp;</span>៙ ឱ​ព្រះអង្គ​អើយ ទ្រង់​ជា​មហាក្សត្រ​នៃ​ទូលបង្គំ </div><div class='q2'>សូម​បង្គាប់​ឲ្យ​មាន​សេចក្តី​សង្គ្រោះ​ដល់​ពួក​យ៉ាកុប </div><div class='q'> <span class="verse" id="V5">៥&nbsp;</span>យើង​ខ្ញុំ​នឹង​ច្រាន​ផ្តួល​ពួក​ខ្មាំងសត្រូវ ដោយសារ​ទ្រង់ </div><div class='q2'>ហើយ​នឹង​ជាន់​ឈ្លី​ពួក​អ្នក ដែល​លើក​គ្នា​ទាស់​នឹង​យើង​ខ្ញុំ </div><div class='q2'>ដោយ​នូវ​ព្រះនាម​ទ្រង់ </div><div class='q'> <span class="verse" id="V6">៦&nbsp;</span>ដ្បិត​ទូលបង្គំ​ក៏​មិន​នឹង​មិន​ពឹង​ធ្នូ​របស់​ទូលបង្គំ​ទេ </div><div class='q2'>ហើយ​ដាវ​ទូលបង្គំ​ក៏​មិន​ជួយ​សង្រ្គោះ​ទូលបង្គំ​ទេ </div><div class='q'> <span class="verse" id="V7">៧&nbsp;</span>គឺ​ទ្រង់​ដែល​ជួយ​សង្គ្រោះ​យើង​ខ្ញុំ ឲ្យ​រួច​ពី​ពួក​សត្រូវ​វិញ </div><div class='q2'>ព្រម​ទាំង​ធ្វើ​ឲ្យ​ពួក​អ្នក​ដែល​ស្អប់​យើង​ខ្ញុំ​ត្រូវ​ខ្មាស​ផង </div><div class='q'> <span class="verse" id="V8">៨&nbsp;</span>យើង​ខ្ញុំ​បាន​អួត​ពី​ព្រះ ជា​ដរាប​រាល់​ថ្ងៃ </div><div class='q2'>ហើយ​នឹង​សរសើរ​ដល់​ព្រះនាម​ទ្រង់ ជា​ដរាប​ទៅ។ –បង្អង់ </div><div class='q'> <span class="verse" id="V9">៩&nbsp;</span>៙ ប៉ុន្តែ ឥឡូវ​នេះ ទ្រង់​បាន​បោះបង់​ចោល​យើង​ខ្ញុំ </div><div class='q2'>ហើយ​បាន​ធ្វើ​ឲ្យ​យើង​ខ្ញុំ​អាប់យស​ផង </div><div class='q2'>ក៏​មិន​យាង​ចេញ​ទៅ​ជា​មួយ​នឹង​ពលទ័ព​យើង​ខ្ញុំ​ទៀត​ដែរ </div><div class='q'> <span class="verse" id="V10">១០&nbsp;</span>ទ្រង់​បណ្តាល​ឲ្យ​ពួក​យើង​ខ្ញុំ​បែរ​ខ្នង​ចំពោះ​ពួក​ខ្មាំងសត្រូវ </div><div class='q2'>ហើយ​ពួក​អ្នក​ដែល​ស្អប់​យើង​ខ្ញុំ </div><div class='q2'>គេ​រឹប​ជាន់​យក​របឹប​ទៅ​សំរាប់​ខ្លួន​គេ </div><div class='q'> <span class="verse" id="V11">១១&nbsp;</span>ទ្រង់​ធ្វើ​ឲ្យ​យើង​ខ្ញុំ​បាន​ដូច​ជា​ចៀម​ដែល​សំរាប់​ធ្វើ​សាច់ </div><div class='q2'>ក៏​បាន​កំចាត់កំចាយ​យើង​ខ្ញុំ​ទៅ​នៅ​គ្រប់​ទាំង​សាសន៍​ដទៃ </div><div class='q'> <span class="verse" id="V12">១២&nbsp;</span>ទ្រង់​លក់​រាស្ត្រ​ទ្រង់​ឥត​យក​ថ្លៃ </div><div class='q2'>ហើយ​មិន​បាន​ចំរើន​ទ្រព្យ​ដោយសារ​ដំឡៃ​របស់​គេ​ទេ។ </div><div class='q'> <span class="verse" id="V13">១៣&nbsp;</span>៙ ទ្រង់​ធ្វើ​ឲ្យ​យើង​ខ្ញុំ​ត្រឡប់​ជា​សេចក្តី​ដំនៀល </div><div class='q2'>ចំពោះ​ពួក​អ្នក​ជិត​ខាង </div><div class='q2'>ជា​ទី​ឡកឡឺយ </div><div class='q2'>ហើយ​ជា​ទី​សំណើច​ដល់​អស់​អ្នក​ដែល​នៅ​ជុំវិញ </div><div class='q'> <span class="verse" id="V14">១៤&nbsp;</span>ក៏​ឲ្យ​យើង​ខ្ញុំ​ទៅ​ជា​សេចក្តី​ប្រៀបធៀប​នៅ​គ្រប់​ទាំង​នគរ </div><div class='q2'>ហើយ​ជា​ទី​គួរ​គ្រវី​ក្បាល​នៅ​គ្រប់​សាសន៍​ដទៃ​ផង </div><div class='q'> <span class="verse" id="V15">១៥&nbsp;</span>សេចក្តី​អាប់យស​របស់​ទូលបង្គំ​នៅ​មុខ​ទូលបង្គំ​ជានិច្ច </div><div class='q2'>ហើយ​ភាព​ខ្មាស​នៃ​មុខ​ទូលបង្គំ ក៏​គ្រប​ទូលបង្គំ​ដែរ </div><div class='q'> <span class="verse" id="V16">១៦&nbsp;</span>ដោយ​ព្រោះ​សំឡេង​នៃ​ពួក​អ្នក​ដែល​ប្រមាថ​មើលងាយ </div><div class='q2'>ហើយ​ពួក​ខ្មាំងសត្រូវ និង​ពួក​អ្នក​ដែល​សង​សឹង​ផង។ </div><div class='q'> <span class="verse" id="V17">១៧&nbsp;</span>៙ ការ​ទាំង​នោះ​បាន​កើត​ដល់​យើង​ខ្ញុំ​ហើយ </div><div class='q2'>ប៉ុន្តែ​យើង​ខ្ញុំ​មិន​បាន​ភ្លេច​ទ្រង់​ឡើយ </div><div class='q2'>ក៏​មិន​បាន​ក្បត់​សេចក្តី​សញ្ញា​ទ្រង់​ដែរ </div><div class='q'> <span class="verse" id="V18">១៨&nbsp;</span>ចិត្ត​យើង​ខ្ញុំ​មិន​បាន​ថយ​ត្រឡប់​ទេ </div><div class='q2'>ជំហាន​នៃ​យើង​ខ្ញុំ​ក៏​មិន​បាន​ទាស​ចេញ​ពី​ផ្លូវ​ទ្រង់​ដែរ </div><div class='q'> <span class="verse" id="V19">១៩&nbsp;</span>ទោះ​បើ​ទ្រង់​បាន​បំបាក់​បំបែក​យើង​ខ្ញុំ​នៅ​ទី​របស់​ឆ្កែ​ព្រៃ </div><div class='q2'>ហើយ​គ្រប​យើង​ខ្ញុំ ដោយ​ម្លប់​នៃ​សេចក្តី​ស្លាប់​ក៏​ដោយ។ </div><div class='q'> <span class="verse" id="V20">២០&nbsp;</span>៙ បើ​យើង​ខ្ញុំ​បាន​ភ្លេច​ព្រះនាម​នៃ​ព្រះ​របស់​យើង​ខ្ញុំ </div><div class='q2'>ឬ​ប្រទូល​ដៃ​ទៅ​ឯ​ព្រះ​ដទៃ​ណា​មួយ </div><div class='q'> <span class="verse" id="V21">២១&nbsp;</span>នោះ​តើ​ព្រះ​មិន​ស៊ើប​រក​ឲ្យ​ឃើញ​ទេ​ឬ​អី </div><div class='q2'>ដ្បិត​ទ្រង់​ជ្រាប​ទាំង​សេចក្តី​លាក់​កំបាំង​នៅ​ក្នុង​ចិត្ត​ផង </div><div class='q'> <span class="verse" id="V22">២២&nbsp;</span>យើង​ខ្ញុំ​ត្រូវ​គេ​សំឡាប់ ជា​ដរាប​រាល់​ថ្ងៃ </div><div class='q2'>ដោយ​ព្រោះ​ទ្រង់ </div><div class='q2'>ហើយ​ក៏​រាប់​ទុក​ដូច​ជា​ចៀម​ដែល​សំរាប់​សំឡាប់។ </div><div class='q'> <span class="verse" id="V23">២៣&nbsp;</span>៙ ឱ​ព្រះអម្ចាស់​អើយ សូម​ទ្រង់​តើន​ឡើង </div><div class='q2'>ហេតុ​អ្វី​បាន​ជា​ទ្រង់​នៅ​ផ្ទំ​លក់ </div><div class='q2'>សូម​ទ្រង់​តើន​ឡើង </div><div class='q2'>កុំ​បោះបង់​ចោល​យើង​ខ្ញុំ​ជា​ដរាប​ឡើយ </div><div class='q'> <span class="verse" id="V24">២៤&nbsp;</span>ហេតុ​អ្វី​បាន​ជា​ទ្រង់​លាក់​ព្រះភក្ត្រ </div><div class='q2'>ហើយ​ភ្លេច​សេចក្តី​វេទនា និង​សេចក្តី </div><div class='q2'>ទុក្ខ​លំបាក​របស់​យើង​ខ្ញុំ </div><div class='q'> <span class="verse" id="V25">២៥&nbsp;</span>ដ្បិត​ព្រលឹង​នៃ​យើង​ខ្ញុំ​បាន​ត្រូវ​ឱន​ដល់​ធូលី​ដី​ហើយ </div><div class='q2'>ខ្លួន​ប្រាណ​នៃ​យើង​ខ្ញុំ​ក៏​ជាប់​នៅ​ដី​ដែរ </div><div class='q'> <span class="verse" id="V26">២៦&nbsp;</span>សូម​ទ្រង់​តើន​ឡើង​ជួយ​យើង​ខ្ញុំ </div><div class='q2'>ហើយ​លោះ​យើង​ខ្ញុំ ដោយ​យល់​ដល់ </div><div class='q2'>សេចក្តី​សប្បុរស​របស់​ទ្រង់​ផង។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA043.html'>&lt;</a></li>
<li><a href='PSA.html'>៤៤</a></li>
<li><a href='PSA045.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->