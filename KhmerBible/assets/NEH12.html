<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ នេហេមា ១២</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>នេហេមា</a></li>
<li><a href='NEH11.html'>&lt;</a></li>
<li><a href='NEH.html'>១២</a></li>
<li><a href='NEH13.html'>&gt;</a></li>
</ul>
<div class="main">
 <div class='chapterlabel' id="V0"> ១២</div><div class='s'>បញ្ជី​រាយ​នាម​ពួក​សង្ឃ និង​ពួក​លេវី </div><div class='p'>
 <span class="verse" id="V1">១&nbsp;</span>រីឯ​ពួក​សង្ឃ និង​ពួក​លេវី ដែល​ឡើង​មក​ជា​មួយ​នឹង​សូរ៉ូបាបិល ជា​កូន​សាលធាល ហើយ​នឹង​យេសួរ គឺ​សេរ៉ាយ៉ា យេរេមា អែសរ៉ា  <span class="verse" id="V2">២&nbsp;</span>អ័ម៉ារា ម៉ាលូក ហាធូស  <span class="verse" id="V3">៣&nbsp;</span>សេកានា រេហ៊ូម ម្រេម៉ូត  <span class="verse" id="V4">៤&nbsp;</span>អ៊ីដោ គីនេថោន អ័ប៊ីយ៉ា  <span class="verse" id="V5">៥&nbsp;</span>មីយ៉ាមីន ម្អាឌា ប៊ីលកា  <span class="verse" id="V6">៦&nbsp;</span>សេម៉ាយ៉ា យ៉ូយ៉ារីប យេដាយ៉ា  <span class="verse" id="V7">៧&nbsp;</span>សាលូវ អ័ម៉ុក ហ៊ីលគីយ៉ា និង​យេដាយ៉ា នោះ​សុទ្ធ​តែ​ជា​មេ​ពួក​សង្ឃ ហើយ​នឹង​បង​ប្អូន​គេ​នៅ​ក្នុង​គ្រា​យេសួរ។ </div><div class='p'> <span class="verse" id="V8">៨&nbsp;</span>ឯ​ពួក​លេវី នោះ​មាន​យេសួរ ប៊ីនុយ អ័ឌីអែល សេរេប៊ីយ៉ា យូដា និង​ម៉ាថានា គឺ​លោក​នេះ និង​បង​ប្អូន​លោក ដែល​ត្រួត​លើ​ការងារ​អរ​ព្រះគុណ  <span class="verse" id="V9">៩&nbsp;</span>ក៏​មាន​បាកប៊ូគា និង​អ៊ូនី ជា​បង​ប្អូន​គេ ដែល​ឈរ​ប្រទល់​មុខ​នឹង​អ្នក​ទាំង​នោះ ក្នុង​ការងារ​របស់​គេ  <span class="verse" id="V10">១០&nbsp;</span>ឯ​យេសួរ លោក​បង្កើត​យ៉ូយ៉ាគីមៗ​បង្កើត​អេលីយ៉ាស៊ីបៗ បង្កើត​យ៉ូយ៉ាដា  <span class="verse" id="V11">១១&nbsp;</span>យ៉ូយ៉ាដា​បង្កើត​យ៉ូណាថាន ហើយ​យ៉ូណាថាន​បង្កើត​យ៉ាដួរ។ </div><div class='p'> <span class="verse" id="V12">១២&nbsp;</span>នៅ​គ្រា​យ៉ូយ៉ាគីម ក៏​មាន​ពួក​សង្ឃ ជា​កំពូល​លើ​ពួក​វង្ស​របស់​ឪពុក​គេ ខាង​វង្ស​សេរ៉ាយ៉ា មាន​មេរ៉ាយា ខាង​យេរេមា មាន​ហាណានា  <span class="verse" id="V13">១៣&nbsp;</span>ខាង​អែសរ៉ា មាន​មស៊ូឡាម ខាង​អ័ម៉ារា មាន​យ៉ូហាណាន  <span class="verse" id="V14">១៤&nbsp;</span>ហើយ​ខាង​មេលីគូរ មាន​យ៉ូណាថាន ខាង​សេបានា មាន​យ៉ូសែប  <span class="verse" id="V15">១៥&nbsp;</span>ខាង​ហារីម មាន​អ័ឌណា ខាង​មេរ៉ាយ៉ូត មាន​ហេលកាយ  <span class="verse" id="V16">១៦&nbsp;</span>ខាង​អ៊ីដោ មាន​សាការី ខាង​គីនេថោន មាន​មស៊ូឡាម  <span class="verse" id="V17">១៧&nbsp;</span>ខាង​អ័ប៊ីយ៉ា មាន​ស៊ីកគ្រី ខាង​មីនយ៉ាមីន គឺ​ខាង​ម៉ូអាឌា មាន​ពីលថាយ  <span class="verse" id="V18">១៨&nbsp;</span>ខាង​ប៊ីលកា មាន​សាំមួរ ខាង​សេម៉ាយ៉ា មាន​យ៉ូណាថាន  <span class="verse" id="V19">១៩&nbsp;</span>ខាង​យ៉ូយ៉ារីប មាន​ម៉ាថ្នាយ ខាង​យេដាយ៉ា មាន​អ៊ូស៊ី  <span class="verse" id="V20">២០&nbsp;</span>ខាង​សាឡាយ មាន​កាឡាយ ខាង​អ័ម៉ុក មាន​ហេប៊ើរ  <span class="verse" id="V21">២១&nbsp;</span>ខាង​ហ៊ីលគីយ៉ា មាន​ហាសាបយ៉ា ហើយ​ខាង​យេដាយ៉ា មាន​នេថានេល។ </div><div class='p'> <span class="verse" id="V22">២២&nbsp;</span>ចំណែក​ពួក​លេវី ក្នុង​គ្រា​អេលីយ៉ាស៊ីប យ៉ូយ៉ាដា យ៉ូហាណាន និង​យ៉ាដួរ នោះ​បាន​កត់​ឈ្មោះ​ពួក​ដែល​ជា​កំពូល​លើ​វង្ស​របស់​ឪពុក​គេ ព្រម​ទាំង​ពួក​សង្ឃ​ដែរ ដរាប​ដល់​រាជ្យ​ដារីយុស ជា​ស្តេច​សាសន៍​ពើស៊ី  <span class="verse" id="V23">២៣&nbsp;</span>ពួក​កូន​ចៅ​លេវី​នោះ ដែល​ជា​កំពូល​លើ​វង្ស​របស់​ឪពុក​គេ បាន​កត់​ទុក​ក្នុង​សៀវភៅ​របាក្សត្រ​ហើយ ដរាប​ដល់​គ្រា​យ៉ូហាណាន​ជា​កូន​អេលីយ៉ាស៊ីប  <span class="verse" id="V24">២៤&nbsp;</span>ឯ​ពួក​មេ​ក្នុង​ពួក​លេវី នោះ​គឺ​ហាសាបយ៉ា សេរេប៊ីយ៉ា និង​យេសួរ ជា​កូន​អ័ឌីអែល ហើយ​មាន​ពួក​បង​ប្អូន​គេ​ឈរ​ប្រទល់​មុខ​នឹង​គេ ដើម្បី​នឹង​សរសើរ ហើយ​អរ​ព្រះគុណ ដោយ​ពួក ទល់​មុខ​គ្នា តាម​បង្គាប់​របស់​ដាវីឌ ជា​អ្នក​សំណប់​របស់​ព្រះ  <span class="verse" id="V25">២៥&nbsp;</span>ឯ​ម៉ាថានា បាកប៊ូគា អូបាឌា មស៊ូឡាម ថាលម៉ូន និង​អ័កគូប គេ​ជា​អ្នក​ឆ្មាំ​ទ្វារ ដែល​ចាំ​យាម​នៅ​ឃ្លាំង​ត្រង់​មាត់​ទ្វារ  <span class="verse" id="V26">២៦&nbsp;</span>ពួក​អ្នក​ទាំង​នោះ​មាន​នៅ​ក្នុង​គ្រា​យ៉ូយ៉ាគីម ជា​កូន​របស់​យេសួរ ដែល​ជា​កូន​យ៉ូសាដាក និង​គ្រា​នេហេមា ជា​ចៅហ្វាយ​ទី​ក្រុង ហើយ​នឹង​គ្រា​ស្មៀន​អែសរ៉ា​ដ៏​ជា​សង្ឃ។ </div><div class='s'>ពិធី​ឆ្លង​កំផែង​ក្រុង​យេរូសាឡិម </div><div class='p'> <span class="verse" id="V27">២៧&nbsp;</span>នៅ​គ្រា​ដែល​គេ​ធ្វើ​ពិធី​ឆ្លង​កំផែង​ក្រុង​យេរូសាឡិម នោះ​គេ​ស្វែង​រក​ពួក​លេវី ពី​គ្រប់​កន្លែង​របស់​គេ នាំ​មក​ឯ​ក្រុង​យេរូសាឡិម ដើម្បី​នឹង​ធ្វើ​បុណ្យ​ឆ្លង​នោះ​ដោយ​អំណរ ព្រម​ទាំង​មាន​ពាក្យ​អរ​ព្រះគុណ និង​ការ​ចំរៀង​ផ្សំ ដោយ​ឈឹង ពិណ និង​ស៊ុង​ផង  <span class="verse" id="V28">២៨&nbsp;</span>ឯ​កូន​ចៅ​របស់​ពួក​ចំរៀង​គេ​ក៏​មូល​គ្នា​ពី​ស្រុក​ជុំវិញ​ក្រុង​យេរូសាឡិម ហើយ​ពី​អស់​ទាំង​ភូមិ​នៃ​ពួក​នថូផា  <span class="verse" id="V29">២៩&nbsp;</span>ពី​បេត-គីលកាល ពី​ស្រុក​ស្រែ​ចំការ​កេបា និង​អាសម៉ាវែត​ដែរ ពី​ព្រោះ​ពួក​ចំរៀង គេ​បាន​ធ្វើ​ភូមិ នៅ​ព័ទ្ធ​ជុំវិញ​ក្រុង​យេរូសាឡិម  <span class="verse" id="V30">៣០&nbsp;</span>ពួក​សង្ឃ និង​ពួក​លេវី​បាន​ញែក​ខ្លួន​ជា​បរិសុទ្ធ រួច​ក៏​ញែក​ពួក​បណ្តាជន ព្រម​ទាំង​ទ្វារ​ទាំង​ប៉ុន្មាន និង​កំផែង​ផង ចេញ​ជា​បរិសុទ្ធ។ </div><div class='p'> <span class="verse" id="V31">៣១&nbsp;</span>គ្រា​នោះ ខ្ញុំ​បាន​នាំ​ពួក​អ្នក​ជា​ប្រធាន ក្នុង​ពួក​យូដា​ឡើង​ទៅ​លើ​កំផែង ក៏​តម្រូវ​ឲ្យ​មាន​២​ពួក​ធំៗ ដែល​ពោល​ពាក្យ​អរ​ព្រះគុណ ហើយ​ដង្ហែ​គ្នា ពួក​១​ទៅ​ខាង​ស្តាំ នៅ​លើ​កំផែង ដំរង់​ទៅ​ឯ​ទ្វារ​ចាក់​សំរាម  <span class="verse" id="V32">៣២&nbsp;</span>មាន​ហូសាយ៉ា និង​ពួក​ជា​ប្រធាន​លើ​ពួក​យូដា​ពាក់​កណ្តាល គេ​ដើរ​តាម​ក្រោយ  <span class="verse" id="V33">៣៣&nbsp;</span>ព្រម​ទាំង​អ័សារា អែសរ៉ា មស៊ូឡាម  <span class="verse" id="V34">៣៤&nbsp;</span>យូដា បេនយ៉ាមីន សេម៉ាយ៉ា និង​យេរេមា​ដែរ  <span class="verse" id="V35">៣៥&nbsp;</span>ហើយ​កូន​ចៅ​ពួក​សង្ឃ​ខ្លះ​ដែល​កាន់​ត្រែ គឺ​សាការី ជា​កូន​យ៉ូណាថាន ដែល​ជា​កូន​សេម៉ាយ៉ាៗ​ជា​កូន​ម៉ាថានាៗ​ជា​កូន​មីកាយ៉ាៗ ជា​កូន​សាគើរៗ ជា​កូន​អេសាភ  <span class="verse" id="V36">៣៦&nbsp;</span>និង​ពួក​បង​ប្អូន​លោក គឺ​សេម៉ាយ៉ា អ័សារាល មីឡាឡាយ គីឡាឡាយ ម៉ាអាយ នេថានេល យូដា និង​ហាណានី ដែល​កាន់​ប្រដាប់​ភ្លេង​របស់​ដាវីឌ ជា​អ្នក​សំណប់​របស់​ព្រះ ហើយ​មាន​ស្មៀន​អែសរ៉ា ជា​អ្នក​នាំ​មុខ  <span class="verse" id="V37">៣៧&nbsp;</span>គេ​ក៏​ដង្ហែ​គ្នា​តាម​ទ្វារ​ក្បាល​ទឹក​ដំរង់​ទៅ​ខាង​មុខ ឡើង​ជណ្តើរ​នៃ​ទី​ក្រុង​ដាវីឌ តាម​កន្លែង​ឡើង​ទៅ​លើ​កំផែង ត្រង់​ពី​លើ​ព្រះរាជដំណាក់​ដាវីឌ រហូត​ទៅ​ដល់​ទ្វារ​ទឹក​ដែល​នៅ​ខាង​កើត  <span class="verse" id="V38">៣៨&nbsp;</span>ឯ​ពួក​១​ទៀត ដែល​ពោល​ពាក្យ​អរ​ព្រះគុណ នោះ​ក៏​ដង្ហែ​ទៅ​ជួប​គ្នា ខ្ញុំ​ក៏​ដើរ​តាម​ពួក​នេះ មាន​ទាំង​បណ្តាជន​ពាក់​កណ្តាល​នៅ​លើ​កំផែង ត្រង់​ពី​លើ​ប៉ម​គុក​ភ្លើង រហូត​ដល់​ទី​ខ្នង​កំផែង​ធំ​ទូលាយ  <span class="verse" id="V39">៣៩&nbsp;</span>ហើយ​ពី​លើ​ទ្វារ​អេប្រាអិម និង​ត្រង់​ទ្វារ​ចាស់ ទ្វារ​ត្រី ប៉ម​ហាណានាល និង​ប៉ម​ហាមេអា រហូត​ដល់​ទ្វារ​ចៀម រួច​ដល់​ទ្វារ​គុក​នោះ ក៏​ឈប់​ឈរ​នៅ  <span class="verse" id="V40">៤០&nbsp;</span>យ៉ាង​នោះ ពួក​អ្នក​ដែល​ពោល​ពាក្យ​អរ​ព្រះគុណ ក្នុង​ព្រះវិហារ​នៃ​ព្រះ ទាំង​២​ពួក​ក៏​ឈរ​នៅ​ដំរៀប​គ្នា មាន​ទាំង​ខ្ញុំ និង​ពួក​មេ​ពាក់​កណ្តាល ដែល​នៅ​ជា​មួយ​នឹង​ខ្ញុំ​ផង  <span class="verse" id="V41">៤១&nbsp;</span>ក៏​មាន​ពួក​សង្ឃ គឺ​អេលាគីម ម្អាសេយ៉ា មីនយ៉ាមីន មីកាយ៉ា អេលីយ៉ូន៉ាយ សាការី និង​ហាណានា ដែល​កាន់​ត្រែ​ដែរ  <span class="verse" id="V42">៤២&nbsp;</span>ហើយ​ម្អាសេយ៉ា សេម៉ាយ៉ា អេលាសារ អ៊ូស៊ី យ៉ូហាណាន ម៉ាលគា អេឡាំ និង​អេស៊ើរ​ដែរ ឯ​ពួក​ចំរៀង គេ​ក៏​ច្រៀង​ឡើង​ជា​ខ្លាំង តាម​យីសរ៉ាហ៊ា ដែល​នាំ​មុខ​គេ  <span class="verse" id="V43">៤៣&nbsp;</span>នៅ​ថ្ងៃ​នោះ គេ​ក៏​ថ្វាយ​ដង្វាយ​យ៉ាង​សន្ធឹក ហើយ​មាន​សេចក្តី​រីករាយ ពី​ព្រោះ​ព្រះ​ទ្រង់​បាន​ធ្វើ​ឲ្យ​គេ​អរ​សប្បាយ​យ៉ាង​ខ្លាំង ឯ​ពួក​ស្រីៗ និង​កូន​ក្មេង ក៏​សប្បាយ​ព្រម​គ្នា ដល់​ម៉្លេះ​បាន​ជា​សេចក្តី​អំណរ​ដែល​មាន​នៅ​ក្រុង​យេរូសាឡិម បាន​ឮ​ផ្សាយ​ទៅ​ឆ្ងាយ។ </div><div class='s'>ចំណែក​របស់​ពួក​សង្ឃ និង​ពួក​លេវី </div><div class='p'> <span class="verse" id="V44">៤៤&nbsp;</span>នៅ​ថ្ងៃ​នោះ គេ​ក៏​តាំង​មនុស្ស​ឲ្យ​ត្រួតត្រា​លើ​បន្ទប់​ដែល​សំរាប់​របស់​ថ្ងៃ​វិសេស ដង្វាយ​លើក​ចុះ​ឡើង ផល​ដំបូង និង​ដង្វាយ​១​ភាគ​ក្នុង​១០ ដើម្បី​នឹង​ប្រមូល​ចំណែក ដែល​ក្រឹត្យវិន័យ​បាន​តម្រូវ​ឲ្យ​ទុក​សំរាប់​ពួក​សង្ឃ និង​ពួក​លេវី​ពី​អស់​ទាំង​ស្រែ​ចំការ និង​ទី​ក្រុង មក​ទុក​ក្នុង​បន្ទប់​ទាំង​នោះ ដ្បិត​ពួក​យូដា​គេ​មាន​សេចក្តី​អំណរ​ចំពោះ​ពួក​សង្ឃ និង​ពួក​លេវី ដែល​ឈរ​នៅ​ដំណែង​គេ  <span class="verse" id="V45">៤៥&nbsp;</span>ព្រម​ទាំង​រក្សា​បញ្ញើ​របស់​ព្រះ​នៃ​គេ និង​ការងារ​ញែក​ជា​បរិសុទ្ធ ពួក​ចំរៀង និង​ពួក​ឆ្មាំ​ទ្វារ​ក៏​ធ្វើ​ដូច្នោះ​ដែរ តាម​បង្គាប់​ដាវីឌ និង​សាឡូម៉ូន ជា​ព្រះរាជ​បុត្រា​ទ្រង់  <span class="verse" id="V46">៤៦&nbsp;</span>ដ្បិត​កាល​ពី​ដើម​ក្នុង​គ្រា​ដាវីឌ និង​អេសាភ នោះ​មាន​មេ​លើ​ពួក​ចំរៀង ក៏​មាន​ទំនុក​ច្រៀង​សរសើរដំកើង ហើយ​អរ​ព្រះគុណ​ដល់​ព្រះ  <span class="verse" id="V47">៤៧&nbsp;</span>ហើយ​នៅ​គ្រា​សូរ៉ូបាបិល និង​នេហេមា នោះ​ពួក​អ៊ីស្រាអែល​ទាំង​អស់​គ្នា​ក៏​ថ្វាយ​ចំណែក​សំរាប់​ពួក​ចំរៀង និង​ពួក​ឆ្មាំ​ទ្វារ តាម​ដែល​ត្រូវ​ការ​រាល់ៗ​ថ្ងៃ គេ​ក៏​លៃ​ទុក​១​ចំណែក​ឲ្យ​ពួក​លេវី ហើយ​ពួក​លេវី​ក៏​លៃ​ទុក​១​ចំណែក ឲ្យ​ពួក​កូន​ចៅ​អើរ៉ុន។ </div><ul class="nav nav-pills">
<li><a href='index.html'>នេហេមា</a></li>
<li><a href='NEH11.html'>&lt;</a></li>
<li><a href='NEH.html'>១២</a></li>
<li><a href='NEH13.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->