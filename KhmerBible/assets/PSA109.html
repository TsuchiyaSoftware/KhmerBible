<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ១០៩</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA108.html'>&lt;</a></li>
<li><a href='PSA.html'>១០៩</a></li>
<li><a href='PSA110.html'>&gt;</a></li>
</ul>
<div class="main">
 <div class='chapterlabel' id="V0"> ១០៩</div><div class='d'>ទំនុក​នៃ​ស្តេច​ដាវីឌ ដែល​ទ្រង់​លើក​សំរាប់​មេ​ភ្លេង។ </div><div class='q'>
 <span class="verse" id="V1">១&nbsp;</span>ឱ​ព្រះ​នៃ​សេចក្តី​សរសើរ </div><div class='q2'>របស់​ទូលបង្គំ​អើយ </div><div class='q2'>សូម​ទ្រង់​កុំ​គង់​ស្ងៀម​ស្ងាត់​ឡើយ </div><div class='q'> <span class="verse" id="V2">២&nbsp;</span>ដ្បិត​មាត់​របស់​មនុស្ស​អាក្រក់ នឹង​មាត់​មាយា </div><div class='q2'>បាន​ហា​ឡើង​ទាស់​នឹង​ទូលបង្គំ​ហើយ </div><div class='q2'>គេ​បាន​និយាយ​នឹង​ទូលបង្គំ ដោយ​អណ្តាត​កំភូត </div><div class='q'> <span class="verse" id="V3">៣&nbsp;</span>គេ​បាន​ឡោមព័ទ្ធ​ទូលបង្គំ​ជុំវិញ ដោយ​ពាក្យ​សំអប់ </div><div class='q2'>ក៏​តយុទ្ធ​នឹង​ទូលបង្គំ ដោយ​ឥត​ហេតុ </div><div class='q'> <span class="verse" id="V4">៤&nbsp;</span>គេ​ជា​សត្រូវ​ស្នង​នឹង​សេចក្តី​ស្រឡាញ់​របស់​ទូលបង្គំ </div><div class='q2'>ប៉ុន្តែ​ទូលបង្គំ​ផ្ចង់​ចិត្ត​នឹង​អធិស្ឋាន​វិញ </div><div class='q'> <span class="verse" id="V5">៥&nbsp;</span>គេ​បាន​សង​ការ​អាក្រក់​ដល់​ទូលបង្គំ ស្នង​នឹង​ការ​ល្អ </div><div class='q2'>ហើយ​ស្នង​សេចក្តី​សំអប់ ចំពោះ​សេចក្តី​ស្រឡាញ់​របស់​ទូលបង្គំ </div><div class='q'> <span class="verse" id="V6">៦&nbsp;</span>សូម​ទ្រង់​តាំង​អ្នក​អាក្រក់​ឲ្យ​គ្រប់គ្រង​លើ​វា </div><div class='q2'>ហើយ​ឲ្យ​សាតាំង​ឈរ​នៅ​ខាង​ស្តាំ​វា </div><div class='q'> <span class="verse" id="V7">៧&nbsp;</span>កាល​ណា​វា​ត្រូវ​ជំនុំជំរះ នោះ​សូម​ឲ្យ​វា​មាន​ទោស </div><div class='q2'>ហើយ​ឲ្យ​សេចក្តី​អធិស្ឋាន​របស់​វា​ត្រឡប់​ជា​អំពើ​បាប​វិញ </div><div class='q'> <span class="verse" id="V8">៨&nbsp;</span>សូម​ឲ្យ​ថ្ងៃ​អាយុ​របស់​វា​បាន​ខ្លី​ចុះ </div><div class='q2'>ហើយ​ឲ្យ​មាន​ម្នាក់​ទៀត​ទទួល​យក​ការងារ​របស់​វា </div><div class='q'> <span class="verse" id="V9">៩&nbsp;</span>សូម​ឲ្យ​កូន​ចៅ​វា​នៅ​ជា​កំព្រា​ឪពុក </div><div class='q2'>ហើយ​ឲ្យ​ប្រពន្ធ​វា​នៅ​ជា​មេម៉ាយ </div><div class='q'> <span class="verse" id="V10">១០&nbsp;</span>សូម​ឲ្យ​កូន​ចៅ​វា​ធ្វើ​ជា​មនុស្ស​អាវាសែ​ទាំង​ដើរ​សុំ​ទាន </div><div class='q2'>ឲ្យ​គេ​រក​ស៊ី​តាម​ទី​ច្រក​ល្ហក​របស់​គេ </div><div class='q'> <span class="verse" id="V11">១១&nbsp;</span>សូម​ឲ្យ​ម្ចាស់​បំណុល​រឹប​យក​របស់​វា​ទាំង​អស់​ទៅ </div><div class='q2'>ហើយ​ឲ្យ​មនុស្ស​ដទៃ​ដណ្តើម​យក​ផល​នៃ​ការ​របស់​វា </div><div class='q'> <span class="verse" id="V12">១២&nbsp;</span>សូម​កុំ​ឲ្យ​មាន​អ្នក​ណា​អាណិត​មេត្តា​ដល់​វា​ឡើយ </div><div class='q2'>ក៏​កុំ​ឲ្យ​មាន​អ្នក​ណា​អាសូរ​ដល់​កូន​កំព្រា​របស់​វា​ដែរ </div><div class='q'> <span class="verse" id="V13">១៣&nbsp;</span>សូម​ឲ្យ​ពូជ​វា​ត្រូវ​ផុត​ចេញ </div><div class='q2'>លុះ​ដល់​ដំណ​ជាន់​ក្រោយ សូម​ឲ្យ​ឈ្មោះ </div><div class='q2'>វា​ត្រូវ​សូន្យ​បាត់​ទៅ </div><div class='q'> <span class="verse" id="V14">១៤&nbsp;</span>សូម​ឲ្យ​ព្រះយេហូវ៉ា​នឹក​ចាំ​ពី​សេចក្តី​ទុច្ចរិត </div><div class='q2'>របស់​ពួក​ឰយុកោ​វា </div><div class='q2'>ហើយ​កុំ​ឲ្យ​បាប​របស់​ម្តាយ​វា​ត្រូវ​លុប​ចេញ​ឡើយ </div><div class='q'> <span class="verse" id="V15">១៥&nbsp;</span>សូម​ឲ្យ​សេចក្តី​ទាំង​នោះ​នៅ​ចំពោះ​ព្រះយេហូវ៉ា​ជានិច្ច </div><div class='q2'>ដើម្បី​ឲ្យ​ទ្រង់​បាន​ផ្តាច់​សេចក្តី​នឹក​ចាំ​ពី​គេ​ចេញ​ពី​ផែនដី​ទៅ </div><div class='q'> <span class="verse" id="V16">១៦&nbsp;</span>ពី​ព្រោះ​វា​មិន​បាន​នឹក​ចាំ​នឹង​សំដែង​សេចក្តី​មេត្តា​ទេ </div><div class='q2'>គឺ​បាន​សង្កត់សង្កិន​មនុស្ស​ក្រ​លំបាក </div><div class='q2'>និង​មនុស្ស​កំសត់​ទុគ៌ត </div><div class='q2'>ព្រម​ទាំង​មនុស្ស​ដែល​មាន​ចិត្ត​សង្រេង​វិញ </div><div class='q2'>ដើម្បី​នឹង​សំឡាប់​គេ​បង់ </div><div class='q'> <span class="verse" id="V17">១៧&nbsp;</span>អើ វា​បាន​ចូល​ចិត្ត​នឹង​ការ​ជេរ​ប្រទេច </div><div class='q2'>ហើយ​ការ​នោះ​ក៏​កើត​មក​ដល់​ខ្លួន​វា </div><div class='q2'>វា​មិន​ចូល​ចិត្ត​នឹង​ការ​ឲ្យ​ពរ​ទេ </div><div class='q2'>ហើយ​ការ​នោះ​ក៏​នៅ​ឆ្ងាយ​ពី​វា </div><div class='q'> <span class="verse" id="V18">១៨&nbsp;</span>វា​បាន​ប្រដាប់​ខ្លួន ដោយ​ការ​ជេរ​ប្រទេច ដូច​ជា​ពាក់​អាវ </div><div class='q2'>ហើយ​ការ​នោះ​ក៏​ចូល​ទៅ​ដល់​ខាង​ក្នុង​វា​ដូច​ជា​ទឹក </div><div class='q2'>ហើយ​បាន​ជ្រាប​ទៅ​ក្នុង​ឆ្អឹង​វា​ដូច​ជា​ប្រេង </div><div class='q'> <span class="verse" id="V19">១៩&nbsp;</span>សូម​ឲ្យ​ការ​នោះ​បាន​សំរាប់​វា ដូច​ជា​សំលៀកបំពាក់ </div><div class='q2'>ដែល​វា​តែង​ស្លៀកពាក់ </div><div class='q2'>ហើយ​ជា​ខ្សែ​ក្រវាត់​ដែល​វា​រឹត​នៅ​ចង្កេះ​ជានិច្ច​ដែរ </div><div class='q'> <span class="verse" id="V20">២០&nbsp;</span>នេះ​ហើយ​ជា​រង្វាន់ ដែល​ព្រះយេហូវ៉ា​ទ្រង់​ប្រទាន​ដល់​ពួក​ខ្មាំងសត្រូវ​នៃ​ទូលបង្គំ </div><div class='q2'>ហើយ​ដល់​អស់​អ្នក​ដែល​និយាយ​បង្កាច់​ដល់​ព្រលឹង </div><div class='q2'>នៃ​ទូលបង្គំ​ដែរ </div><div class='q'> <span class="verse" id="V21">២១&nbsp;</span>តែ​ឱ​ព្រះយេហូវ៉ា ជា​ព្រះអម្ចាស់​អើយ </div><div class='q2'>សូម​ទ្រង់​ប្រោស​ទូលបង្គំ ដោយ​យល់​ដល់​ព្រះនាម​ទ្រង់ </div><div class='q2'>សូម​ប្រោស​ឲ្យ​ទូលបង្គំ​បាន​រួច ដោយ​ព្រោះ​សេចក្តី </div><div class='q2'>សប្បុរស​ដ៏​ប្រសើរ​របស់​ទ្រង់ </div><div class='q'> <span class="verse" id="V22">២២&nbsp;</span>ដ្បិត​ទូលបង្គំ​ជា​អ្នក​ក្រ​លំបាក ហើយ​កំសត់​ទុគ៌ត </div><div class='q'>ហើយ​ចិត្ត​នៅ​ក្នុង​ខ្លួន​ទូលបង្គំ​មាន​របួស​ផង </div><div class='q'> <span class="verse" id="V23">២៣&nbsp;</span>ទូលបង្គំ​ទៅ​បាត់ ដូច​ជា​ស្រមោល​ដែល​ជ្រេ​ទៅ </div><div class='q2'>ទូលបង្គំ​ត្រូវ​គេ​ដេញ​ចុះ​ឡើង​ដូច​ជា​កណ្តូប </div><div class='q'> <span class="verse" id="V24">២៤&nbsp;</span>ក្បាល​ជង្គង់​នៃ​ទូលបង្គំ​ញ័រ ដោយ​តម​អាហារ </div><div class='q'>ហើយ​រូប​សាច់​ទូលបង្គំ​ក៏​ស្គមស្គាំង​ទៅ </div><div class='q'> <span class="verse" id="V25">២៥&nbsp;</span>ទូលបង្គំ​បាន​ត្រឡប់​ជា​ទី​ត្មះតិះដៀល​ដល់​គេ </div><div class='q2'>កាល​ណា​គេ​ប្រទះ​ឃើញ​ទូលបង្គំ នោះ​គេ​គ្រវី​ក្បាល </div><div class='q'> <span class="verse" id="V26">២៦&nbsp;</span>ឱ​ព្រះយេហូវ៉ា ជា​ព្រះ​នៃ​ទូលបង្គំ​អើយ </div><div class='q2'>សូម​ជួយ​ទូលបង្គំ​ផង </div><div class='q2'>ឱ​សូម​ជួយ​សង្គ្រោះ​ទូលបង្គំ តាម​សេចក្តី​សប្បុរស​នៃ​ទ្រង់ </div><div class='q'> <span class="verse" id="V27">២៧&nbsp;</span>ដើម្បី​ឲ្យ​គេ​បាន​ដឹង​ថា ការ​នេះ​គឺ​ជា​ព្រះហស្ត​ទ្រង់​ធ្វើ​ទេ </div><div class='q2'>គឺ​ជា​ទ្រង់ ឱ​ព្រះយេហូវ៉ា​អើយ ដែល​បាន​ធ្វើ​ការ​នេះ </div><div class='q'> <span class="verse" id="V28">២៨&nbsp;</span>ឲ្យ​គេ​ជេរ​ប្រទេច​ចុះ តែ​សូម​ទ្រង់​ប្រទាន​ពរ​វិញ </div><div class='q2'>កាល​ណា​គេ​លើក​គ្នា​ឡើង នោះ​គេ​នឹង​ត្រូវ​មាន </div><div class='q2'>សេចក្តី​ខ្មាស </div><div class='q2'>តែ​អ្នក​បំរើ​ទ្រង់​នឹង​អរ​សប្បាយ​វិញ </div><div class='q'> <span class="verse" id="V29">២៩&nbsp;</span>សូម​ឲ្យ​ពួក​សត្រូវ​នៃ​ទូលបង្គំ បាន​ត្រូវ​ប្រដាប់​ខ្លួន </div><div class='q2'>ដោយ​សេចក្តី​អាប់យស </div><div class='q2'>ឲ្យ​គេ​គ្រលុំ​ខ្លួន ដោយ​សេចក្តី​អាម៉ាស់​ខ្មាស </div><div class='q2'>ដូច​ជា​ពាក់​អាវ </div><div class='q'> <span class="verse" id="V30">៣០&nbsp;</span>មាត់​ទូលបង្គំ​នឹង​អរ​ព្រះគុណ​ដល់ </div><div class='q2'>ព្រះយេហូវ៉ា​យ៉ាង​ក្រៃលែង </div><div class='q2'>អើ ទូលបង្គំ​នឹង​សរសើរ​ដល់​ទ្រង់ </div><div class='q2'>នៅ​កណ្តាល​ជន​ទាំងឡាយ </div><div class='q'> <span class="verse" id="V31">៣១&nbsp;</span>ដ្បិត​ទ្រង់​ឈរ​នៅ​ខាង​ស្តាំ​នៃ​មនុស្ស​កំសត់​ទុគ៌ត </div><div class='q2'>ដើម្បី​នឹង​ជួយ​ឲ្យ​រួច​ពី​ពួក​អ្នក​ដែល​ប្រកាន់​ទោស </div><div class='q2'>ចំពោះ​ព្រលឹង​គេ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA108.html'>&lt;</a></li>
<li><a href='PSA.html'>១០៩</a></li>
<li><a href='PSA110.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->