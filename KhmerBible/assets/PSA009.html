<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៩</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA008.html'>&lt;</a></li>
<li><a href='PSA.html'>៩</a></li>
<li><a href='PSA010.html'>&gt;</a></li>
</ul>
<div class="main">
 <div class='chapterlabel' id="V0"> ៩</div><div class='s'>ព្រះ​ជា​ព្រះសង្គ្រោះ​របស់​ជន​ក្រីក្រ និង​អ្នក​ដែល​ត្រូវ​គេ​ជិះជាន់ </div><div class='d'>ទំនុក​នៃ​ស្តេច​ដាវីឌ ដែល​ទ្រង់ លើក​ឲ្យ​មេ​ភ្លេង ត្រូវ​លេង​តាម​បទ «កូន​ប្រុស​ស្លាប់​ហើយ»។ </div><div class='p'>
 <span class="verse" id="V1">១&nbsp;</span>ទូលបង្គំ​នឹង​សរសើរ​ដល់​ព្រះយេហូវ៉ា​អស់​អំពី​ចិត្ត </div><div class='q2'>ទូលបង្គំ​នឹង​និទាន ពី​អស់​ទាំង​ការ​អស្ចារ្យ​របស់​ទ្រង់ </div><div class='q'> <span class="verse" id="V2">២&nbsp;</span>ទូលបង្គំ​នឹង​អរ​សប្បាយ ហើយ​រីករាយ​ឡើង​ក្នុង​ទ្រង់ </div><div class='q2'>ឱ​ព្រះ​ដ៏​ខ្ពស់​បំផុត​អើយ </div><div class='q2'>ទូលបង្គំ​នឹង​ច្រៀង​ដំកើង​ដល់​ព្រះនាម​ទ្រង់ </div><div class='q'> <span class="verse" id="V3">៣&nbsp;</span>កាល​ណា​ពួក​ខ្មាំងសត្រូវ​ទូលបង្គំ​ថយ​ចេញ​ទៅ </div><div class='q2'>នោះ​គេ​ស្លុត​ជង្គង់​ដួល ហើយ​វិនាស​បាត់​នៅ​ចំពោះ​ទ្រង់ </div><div class='q'> <span class="verse" id="V4">៤&nbsp;</span>ដ្បិត​ទ្រង់​បាន​រាំង​ពារ​សេចក្តី​ទៀង​ត្រង់ </div><div class='q2'>និង​រឿង​ក្តី​របស់​ទូលបង្គំ </div><div class='q2'>ទ្រង់​គង់​លើ​បល្ល័ង្ក​កំពុង​តែ​ជំនុំជំរះ​ដោយ​យុត្តិធម៌ </div><div class='q'> <span class="verse" id="V5">៥&nbsp;</span>ទ្រង់​បាន​បន្ទោស​ដល់​សាសន៍​ដ៏ទៃ​ទាំង​ប៉ុន្មាន </div><div class='q2'>ក៏​បាន​បំផ្លាញ​ពួក​មនុស្ស​អាក្រក់​ចេញ </div><div class='q2'>ទ្រង់​បាន​លុប​ឈ្មោះ​គេ ឲ្យ​បាត់បង់​ទៅ​ជា​ដរាប​រៀង​ត​ទៅ </div><div class='q'> <span class="verse" id="V6">៦&nbsp;</span>ឱ​ខ្មាំងសត្រូវ​អើយ ការ​ហិនវិនាស​បាន​ផុត​ទៅ​ជានិច្ច </div><div class='q2'>ឯ​ទី​ក្រុង​ទាំង​ប៉ុន្មាន​ដែល​ឯង​បាន​បំផ្លាញ </div><div class='q2'>នោះ​ទាំង​សេចក្តី​នឹក​ចាំ​ពី​គេ​បាន​បាត់​ឈឹង​ទៅ​ដែរ </div><div class='q'> <span class="verse" id="V7">៧&nbsp;</span>ប៉ុន្តែ​ព្រះយេហូវ៉ា​ទ្រង់​គង់​នៅ​អស់កល្ប​ជានិច្ច </div><div class='q2'>ទ្រង់​បាន​តាំង​បល្ល័ង្ក​ទ្រង់ ទុក​សំរាប់​នឹង​ជំនុំជំរះ​ហើយ </div><div class='q'> <span class="verse" id="V8">៨&nbsp;</span>ទ្រង់​ជំនុំជំរះ​មនុស្ស​លោក​ដោយ​យុត្តិធម៌ </div><div class='q2'>ក៏​នឹង​វិនិច្ឆ័យ​អស់​ទាំង​សាសន៍ ដោយ​សេចក្តី​សុចរិត </div><div class='q'> <span class="verse" id="V9">៩&nbsp;</span>ព្រះយេហូវ៉ា​ទ្រង់​នឹង​បាន​ជា​ទី​ពឹង​ជ្រក </div><div class='q2'>ដល់​អស់​អ្នក​ណា​ដែល​ត្រូវ​គេ​សង្កត់សង្កិន </div><div class='q2'>គឺ​ជា​ទី​ពឹង​នៅ​គ្រា​លំបាក </div><div class='q'> <span class="verse" id="V10">១០&nbsp;</span>ឯ​អស់​អ្នក​ដែល​ស្គាល់​ព្រះនាម​ទ្រង់ </div><div class='q2'>គេ​នឹង​ទុក​ចិត្ត​ដល់​ទ្រង់ </div><div class='q2'>ដ្បិត ឱ​ព្រះយេហូវ៉ា​អើយ ទ្រង់​មិន​បាន​បោះបង់​ចោល​ពួក​អ្នក </div><div class='q2'>ដែល​ស្វែង​រក​ទ្រង់​ឡើយ </div><div class='q'> <span class="verse" id="V11">១១&nbsp;</span>ចូរ​ច្រៀង​ទំនុក​សរសើរ​ដល់​ព្រះយេហូវ៉ា </div><div class='q2'>ដែល​ទ្រង់​គង់​នៅ​ក្រុង​ស៊ីយ៉ូន​ចុះ </div><div class='q2'>ចូរ​ថ្លែង​ប្រាប់​ពី​ការ​នៃ​ទ្រង់ នៅ​ក្នុង​ចំណោម​បណ្តាជន​ផង </div><div class='q'> <span class="verse" id="V12">១២&nbsp;</span>ដ្បិត​កាល​ណា​ទ្រង់​ស៊ើប​សួរ​ពី​ឈាម </div><div class='q2'>នោះ​ទ្រង់​នឹង​នឹក​ចាំ​ពី​ពួក​អ្នក​ទាំង​នោះ </div><div class='q2'>ទ្រង់​មិន​ដែល​ភ្លេច​សំរែក​របស់​ពួក​មនុស្ស​ក្រីក្រ​ឡើយ </div><div class='q'> <span class="verse" id="V13">១៣&nbsp;</span>ឱ​ព្រះយេហូវ៉ា​អើយ សូម​ទ្រង់​មេត្តា​ប្រោស​ទូលបង្គំ </div><div class='q2'>សូម​ទ្រង់​ទត​មើល​សេចក្តី​ទុក្ខ​លំបាក​របស់​ទូលបង្គំ​ផង </div><div class='q2'>ជា​ការ​ដែល​ទូលបង្គំ​ទ្រាំ​រង​នេះ </div><div class='q2'>ដោយសារ​ពួក​អ្នក​ដែល​ស្អប់​ទូលបង្គំ គឺ​ទ្រង់​ហើយ </div><div class='q2'>ដែល​លើក​ទូលបង្គំ​ឡើង ឲ្យ​រួច​ពី​ទ្វារ​នៃ​សេចក្តី​ស្លាប់ </div><div class='q'> <span class="verse" id="V14">១៤&nbsp;</span>ដើម្បី​ឲ្យ​ទូលបង្គំ​បាន​សំដែង​ចេញ​អស់​ទាំង​សេចក្តី </div><div class='q2'>សរសើរ​នៃ​ទ្រង់ នៅ​គ្រប់​ទាំង​ទ្វារ​នៃ​កូន​ស្រី​ស៊ីយ៉ូន </div><div class='q2'>ទូលបង្គំ​នឹង​រីករាយ​ឡើង ក្នុង​សេចក្តី​សង្គ្រោះ​របស់​ទ្រង់ </div><div class='q'> <span class="verse" id="V15">១៥&nbsp;</span>អស់​ទាំង​សាសន៍​ដទៃ​បាន​ផុង​ទៅ </div><div class='q2'>ក្នុង​រណ្តៅ​ដែល​ខ្លួន​បាន​ជីក </div><div class='q2'>ជើង​គេ​ជាប់​នៅ​ក្នុង​អន្ទាក់​វាត់ ដែល​ខ្លួន​គេ​បាន​បង្កប់​ទុក </div><div class='q'> <span class="verse" id="V16">១៦&nbsp;</span>ព្រះយេហូវ៉ា​ទ្រង់​បាន​សំដែង​មក​ឲ្យ​ស្គាល់ </div><div class='q2'>ទ្រង់​បាន​សំរេច​តាម​សេចក្តី​យុត្តិធម៌ </div><div class='q2'>ពួក​មនុស្ស​អាក្រក់​បាន​ជាប់​អន្ទាក់ </div><div class='q2'>ដោយ​ការ​ដែល​ដៃ​គេ​ធ្វើ។ </div><div class='p'>– វាយ​ភ្លេង​ស្រងូត​ទទួល –បង្អង់ </div><div class='q'> <span class="verse" id="V17">១៧&nbsp;</span>៙ ពួក​មនុស្ស​អាក្រក់ </div><div class='q2'>នឹង​ត្រូវ​បំបែរ​ទៅ​ឯ​ស្ថាន​ឃុំ​ព្រលឹង​មនុស្ស​ស្លាប់​វិញ </div><div class='q2'>គឺ​គ្រប់​ទាំង​សាសន៍​ដែល​ភ្លេច​ព្រះ​បង់ </div><div class='q'> <span class="verse" id="V18">១៨&nbsp;</span>ដ្បិត​មនុស្ស​កំសត់​មិន​ត្រូវ​គេ​ភ្លេច​ជា​ដរាប​ទេ </div><div class='q2'>ហើយ​សេចក្តី​សង្ឃឹម​របស់​មនុស្ស​ទ័លក្រ </div><div class='q2'>ក៏​មិន​ត្រូវ​វិនាស​បាត់​ជានិច្ច​ដែរ </div><div class='q'> <span class="verse" id="V19">១៩&nbsp;</span>ឱ​ព្រះយេហូវ៉ា​អើយ សូម​ទ្រង់​តើន​ឡើង </div><div class='q2'>សូម​កុំ​ឲ្យ​មនុស្ស​ឈ្នះ​ឡើយ </div><div class='q2'>សូម​ឲ្យ​សាសន៍​ដទៃ​ទាំង​ប៉ុន្មាន​ត្រូវ​ជំនុំជំរះ​នៅ​ចំពោះ​ទ្រង់ </div><div class='q'> <span class="verse" id="V20">២០&nbsp;</span>ឱ​ព្រះយេហូវ៉ា​អើយ សូម​បណ្តាល​ឲ្យ​គេ​តក់ស្លុត </div><div class='q2'>សូម​ឲ្យ​គ្រប់​សាសន៍​បាន​ដឹង​ខ្លួន​ថា គេ​ជា​មនុស្ស​ទេ។ –បង្អង់ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA008.html'>&lt;</a></li>
<li><a href='PSA.html'>៩</a></li>
<li><a href='PSA010.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->