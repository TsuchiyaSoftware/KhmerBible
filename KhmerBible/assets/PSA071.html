<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៧១</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA070.html'>&lt;</a></li>
<li><a href='PSA.html'>៧១</a></li>
<li><a href='PSA072.html'>&gt;</a></li>
</ul>
<div class="main">
 <div class='chapterlabel' id="V0"> ៧១</div><div class='s'>ពាក្យ​អធិស្ឋាន​របស់​មនុស្ស​ចាស់ជរា </div><div class='q'>
 <span class="verse" id="V1">១&nbsp;</span>ឱ​ព្រះយេហូវ៉ា​អើយ </div><div class='q2'>ទូលបង្គំ​ពឹង​ជ្រក​នៅ​ក្នុង​ទ្រង់ </div><div class='q2'>សូម​កុំ​ឲ្យ​ទូលបង្គំ​ត្រូវ​ខ្មាស​ឡើយ </div><div class='q'> <span class="verse" id="V2">២&nbsp;</span>សូម​ទ្រង់​ដោះ​ទូលបង្គំ​ឲ្យ​រួច ហើយ​ស្រោច​ស្រង់ </div><div class='q2'>ដោយ​សេចក្តី​សុចរិត​របស់​ទ្រង់ </div><div class='q2'>សូម​ផ្ទៀង​ព្រះកាណ៌​មក​ស្តាប់ ហើយ​ជួយ​សង្គ្រោះ </div><div class='q2'>ទូលបង្គំ​ផង </div><div class='q'> <span class="verse" id="V3">៣&nbsp;</span>សូម​ឲ្យ​ទ្រង់​ធ្វើ​ជា​ថ្មដា សំរាប់​ជា​ទី​លំនៅ​ដល់​ទូលបង្គំ </div><div class='q2'>ជា​កន្លែង​ដែល​ទូលបង្គំ​ទៅ​មក​ជានិច្ច​បាន </div><div class='q2'>ទ្រង់​បាន​ចេញ​បង្គាប់​ឲ្យ​ជួយ​សង្គ្រោះ​ទូលបង្គំ​ហើយ </div><div class='q2'>ដ្បិត​ទ្រង់​ជា​ថ្មដា ហើយ​ជា​បន្ទាយ​របស់​ទូលបង្គំ។ </div><div class='q'> <span class="verse" id="V4">៤&nbsp;</span>៙ ឱ​ព្រះ​នៃ​ទូលបង្គំ​អើយ សូម​ស្រោច​ស្រង់​ទូលបង្គំ </div><div class='q2'>ឲ្យ​រួច​ពី​កណ្តាប់​ដៃ​នៃ​មនុស្ស​អាក្រក់ </div><div class='q2'>គឺ​ឲ្យ​ចេញ​រួច​ពី​កណ្តាប់​ដៃ​នៃ​មនុស្ស​ទុច្ចរិត​ដ៏​សាហាវ​ផង </div><div class='q'> <span class="verse" id="V5">៥&nbsp;</span>ដ្បិត​ឱ​ព្រះអម្ចាស់យេហូវ៉ា​អើយ </div><div class='q2'>ទ្រង់​ជា​ទី​សង្ឃឹម​នៃ​ទូលបង្គំ </div><div class='q2'>ទ្រង់​ជា​ទី​ទុក​ចិត្ត​ដល់​ទូលបង្គំ​តាំង​តែ​ពី​ក្មេង​មក </div><div class='q'> <span class="verse" id="V6">៦&nbsp;</span>គឺ​ទ្រង់​ហើយ​ដែល​ថែ​រក្សា​ទូលបង្គំ តាំង​ពី​ផ្ទៃ​ម្តាយ​មក </div><div class='q2'>ទ្រង់​បាន​គាំ​ទូលបង្គំ​ឲ្យ​ចេញ​ចាក​ពី​ពោះ​ម្តាយ </div><div class='q2'>ទូលបង្គំ​នឹង​សរសើរ​ពី​ទ្រង់​ជានិច្ច។ </div><div class='q'> <span class="verse" id="V7">៧&nbsp;</span>៙ ទូលបង្គំ​ជា​ទី​អស្ចារ្យ​ដល់​មនុស្ស​ជា​ច្រើន </div><div class='q2'>តែ​គឺ​ទ្រង់​ជា​ទី​ពឹង​មាំមួន​របស់​ទូលបង្គំ​ទេ </div><div class='q'> <span class="verse" id="V8">៨&nbsp;</span>មាត់​ទូលបង្គំ​នឹង​ពេញ​ដោយ​សេចក្តី​សរសើរ​ដល់​ទ្រង់ </div><div class='q2'>ហើយ​នឹង​ពោល​ពី​កិត្តិសព្ទ​នៃ​ព្រះនាម​ទ្រង់​ដរាប​រាល់​ថ្ងៃ </div><div class='q'> <span class="verse" id="V9">៩&nbsp;</span>សូម​កុំ​បោះបង់​ចោល​ទូលបង្គំ </div><div class='q2'>ក្នុង​កាល​ដែល​ចាស់ជរា​ឡើយ </div><div class='q2'>ហើយ​កុំ​លះបង់​ទូលបង្គំ </div><div class='q2'>ក្នុង​កាល​ដែល​មាន​កំឡាំង​អន់ថយ​នោះ​ដែរ </div><div class='q'> <span class="verse" id="V10">១០&nbsp;</span>ដ្បិត​ពួក​ខ្មាំងសត្រូវ គេ​និយាយ​ដើម​ពី​ទូលបង្គំ </div><div class='q2'>ហើយ​ពួក​អ្នក​ដែល​ចាំ​មើល​ជីវិត​ទូលបង្គំ គេ​ជំនុំ​គ្នា​ថា </div><div class='q'> <span class="verse" id="V11">១១&nbsp;</span>ព្រះ​បាន​បោះបង់​ចោល​វា​ហើយ </div><div class='q2'>ចូរ​យើង​ដេញ​តាម​ចាប់​វា​ចុះ </div><div class='q2'>ដ្បិត​គ្មាន​អ្នក​ណា​នឹង​ជួយ​វា​សោះ។ </div><div class='q'> <span class="verse" id="V12">១២&nbsp;</span>៙ ឱ​ព្រះអង្គ​អើយ សូម​កុំ​គង់​ឆ្ងាយ​ពី​ទូលបង្គំ​ឡើយ </div><div class='q2'>ឱ​ព្រះ​នៃ​ទូលបង្គំ​អើយ សូម​ប្រញាប់​មក​ជួយ​ទូលបង្គំ​ផង </div><div class='q'> <span class="verse" id="V13">១៣&nbsp;</span>សូម​ឲ្យ​ពួក​អ្នក​ដែល​ទាស់​ទទឹង​នឹង​ជីវិត​ទូលបង្គំ </div><div class='q2'>បាន​ត្រូវ​អៀនខ្មាស ហើយ​វិនាស​សូន្យ​ទៅ </div><div class='q2'>ឯ​ពួក​អ្នក​ដែល​រក​ប្រទូស្ត​នឹង​ទូលបង្គំ </div><div class='q2'>នោះ​សូម​ឲ្យ​គេ​បាន​គ្រប​ពេញ​ដោយ​សេចក្តី​ដំនៀល </div><div class='q2'>និង​អាប់យស​វិញ </div><div class='q'> <span class="verse" id="V14">១៤&nbsp;</span>ឯ​ទូលបង្គំ​នឹង​មាន​សង្ឃឹម​ជានិច្ច </div><div class='q2'>ហើយ​នឹង​សរសើរ​ដល់​ទ្រង់​កាន់​តែ​ច្រើន​ឡើង </div><div class='q'> <span class="verse" id="V15">១៥&nbsp;</span>មាត់​ទូលបង្គំ​នឹង​ថ្លែង​ប្រាប់​ពី​សេចក្តី​សុចរិត </div><div class='q2'>និង​ពី​សេចក្តី​សង្គ្រោះ​របស់​ទ្រង់​ជា​ដរាប​រាល់​ថ្ងៃ </div><div class='q2'>ពី​ព្រោះ​ទូលបង្គំ​មិន​ដឹង​ជា​មាន​ចំនួន​ប៉ុន្មាន​ទេ </div><div class='q'> <span class="verse" id="V16">១៦&nbsp;</span>ទូលបង្គំ​នឹង​ទៅ​ដោយ​ព្រះចេស្តា​របស់ </div><div class='q2'>ព្រះអម្ចាស់យេហូវ៉ា </div><div class='q2'>ហើយ​នឹង​ដំណាល​ពី​សេចក្តី​សុចរិត​របស់​ទ្រង់ </div><div class='q2'>គឺ​របស់​ទ្រង់​តែ​១​ប៉ុណ្ណោះ។ </div><div class='q'> <span class="verse" id="V17">១៧&nbsp;</span>៙ ឱ​ព្រះអង្គ​អើយ ទ្រង់​បាន​បង្ហាត់​បង្រៀន​ទូលបង្គំ </div><div class='q2'>តាំង​តែ​ពី​ក្មេង​មក </div><div class='q2'>ហើយ​ដរាប​ដល់​ឥឡូវ​នេះ ទូលបង្គំ​បាន​សំដែង </div><div class='q2'>ពី​អស់​ទាំង​ការ​អស្ចារ្យ​របស់​ទ្រង់ </div><div class='q'> <span class="verse" id="V18">១៨&nbsp;</span>ឱ​ព្រះអង្គ​អើយ សូម​កុំ​លះបង់​ចោល​ទូលបង្គំ​ឡើយ </div><div class='q2'>ទោះ​ទាំង​វេលា​ដែល​ទូលបង្គំ​ចាស់​សក់​ស្កូវ​ហើយ​ផង </div><div class='q2'>ដរាប​ដល់​ទូលបង្គំ​បាន​ថ្លែង​ប្រាប់​ពី​ព្រះចេស្តា​ទ្រង់ </div><div class='q2'>ដល់​ដំណ​មនុស្ស​ជាន់​ក្រោយ </div><div class='q2'>និង​ពី​ឥទ្ធានុភាព​ទ្រង់ </div><div class='q2'>ដល់​ពួក​អ្នក​ដែល​ត្រូវ​កើត​ខាង​មុខ </div><div class='q'> <span class="verse" id="V19">១៩&nbsp;</span>ឯ​សេចក្តី​សុចរិត​របស់​ទ្រង់ ឱ​ព្រះអង្គ​អើយ </div><div class='q2'>នោះ​ខ្ពស់​ណាស់ </div><div class='q2'>ចំណែក​ឯ​ទ្រង់​ដែល​បាន​ធ្វើ​ការ​យ៉ាង​ធំ </div><div class='q2'>ឱ​ព្រះអង្គ​អើយ តើ​មាន​អ្នក​ណា​ដូច​ទ្រង់។ </div><div class='q'> <span class="verse" id="V20">២០&nbsp;</span>៙ ទ្រង់​បាន​ឲ្យ​យើង​ខ្ញុំ​ឃើញ​សេចក្តី​វេទនា​ដ៏​លំបាក </div><div class='q2'>ជា​ច្រើន​ហើយ </div><div class='q2'>តែ​ទ្រង់​នឹង​ប្រោស​ឲ្យ​មាន​ជីវិត​ចំរើន​ឡើង​វិញ </div><div class='q2'>ទ្រង់​នឹង​នាំ​យើង​ខ្ញុំ​ឡើង​ចេញ​ពី​ទី​ជំរៅ​នៃ​ផែនដី </div><div class='q'> <span class="verse" id="V21">២១&nbsp;</span>សូម​លើក​សេចក្តី​ខ្ពង់ខ្ពស់​នៃ​ទូលបង្គំ​ឡើង </div><div class='q2'>ហើយ​វិល​មក​ជួយ​កំសាន្ត​ទូលបង្គំ​វិញ។ </div><div class='q'> <span class="verse" id="V22">២២&nbsp;</span>៙ ឱ​ព្រះ​នៃ​ទូលបង្គំ​អើយ ទូលបង្គំ​នឹង​សរសើរ​ទ្រង់ </div><div class='q2'>ដោយ​ពិណ​ដែរ </div><div class='q2'>គឺ​នឹង​សរសើរ​ពី​សេចក្តី​ពិត​របស់​ទ្រង់ </div><div class='q2'>ឱ​ព្រះ​ដ៏​បរិសុទ្ធ​នៃ​សាសន៍​អ៊ីស្រាអែល​អើយ </div><div class='q2'>ទូលបង្គំ​នឹង​ច្រៀង​សរសើរ​ថ្វាយ​ទ្រង់​តាម​ស៊ុង </div><div class='q'> <span class="verse" id="V23">២៣&nbsp;</span>កាល​ណា​ទូលបង្គំ​ច្រៀង​សរសើរ​ដល់​ទ្រង់ </div><div class='q2'>នោះ​បបូរ​មាត់​នៃ​ទូលបង្គំ​នឹង​បន្លឺ​ឡើង​ដោយ​អំណរ </div><div class='q2'>ព្រម​ទាំង​ព្រលឹង​នៃ​ទូលបង្គំ​ដែល​ទ្រង់​បាន​លោះ​នោះ​ផង </div><div class='q'> <span class="verse" id="V24">២៤&nbsp;</span>ឯ​អណ្តាត​របស់​ទូលបង្គំ នឹង​និទាន </div><div class='q2'>ពី​សេចក្តី​សុចរិត​របស់​ទ្រង់ ជា​ដរាប​រាល់​ថ្ងៃ </div><div class='q2'>ដ្បិត​ពួក​អ្នក​ដែល​រក​ប្រទូស្ត​នឹង​ទូលបង្គំ </div><div class='q2'>គេ​បាន​ត្រូវ​អៀនខ្មាស​មូរ​មុខ​ចុះ​ហើយ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA070.html'>&lt;</a></li>
<li><a href='PSA.html'>៧១</a></li>
<li><a href='PSA072.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->