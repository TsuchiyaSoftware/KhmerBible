<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៦៣</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA062.html'>&lt;</a></li>
<li><a href='PSA.html'>៦៣</a></li>
<li><a href='PSA064.html'>&gt;</a></li>
</ul>
<div class="main">
 <div class='chapterlabel' id="V0"> ៦៣</div><div class='s'>សេចក្តី​សប្បុរស​របស់​ព្រះអង្គ ប្រសើរ​លើស​ជីវិត​ទៅ​ទៀត </div><div class='d'>ទំនុក​របស់​ស្តេច​ដាវីឌ ដែល​ទ្រង់​លើក​ក្នុង​កាល​ដែល​ទ្រង់​នៅ​ទី​រហោស្ថាន​ស្រុក​យូដា។ </div><div class='q'>
 <span class="verse" id="V1">១&nbsp;</span>ឱ​ព្រះអង្គ​អើយ ទ្រង់​ជា​ព្រះ​នៃ​ទូលបង្គំ </div><div class='q2'>ទូលបង្គំ​នឹង​ស្វែង​រក​ទ្រង់​អស់​ពី​ចិត្ត </div><div class='q2'>ព្រលឹង​ទូលបង្គំ​ស្រេក​រក​ទ្រង់ </div><div class='q2'>រូប​សាច់​ទូលបង្គំ​រឭក​ចង់​បាន​ទ្រង់ </div><div class='q2'>នៅ​ក្នុង​ស្រុក​រីង​ស្ងួត ហើយ​ហួតហែង </div><div class='q2'>ដែល​គ្មាន​ទឹក​សោះ </div><div class='q'> <span class="verse" id="V2">២&nbsp;</span>ដើម្បី​ឲ្យ​បាន​ឃើញ​ឥទ្ធិឫទ្ធិ និង​សិរីល្អ​របស់​ទ្រង់ </div><div class='q2'>ដូច​ជា​ទូលបង្គំ​បាន​ឃើញ​នៅ​ក្នុង​ទី​បរិសុទ្ធ​ដែរ </div><div class='q'> <span class="verse" id="V3">៣&nbsp;</span>ដ្បិត​សេចក្តី​សប្បុរស​នៃ​ទ្រង់ នោះ​វិសេស​ជាង​ជីវិត </div><div class='q2'>បបូរ​មាត់​ទូលបង្គំ​នឹង​សរសើរ​ដល់​ទ្រង់ </div><div class='q'> <span class="verse" id="V4">៤&nbsp;</span>គឺ​យ៉ាង​នោះ ដែល​ទូលបង្គំ​នឹង​លើក​ដំកើង​ទ្រង់ </div><div class='q2'>ក្នុង​កាល​ដែល​នៅ​រស់​នៅ​ឡើយ </div><div class='q2'>ទូលបង្គំ​នឹង​ប្រទូល​ដៃ​ឡើង ដោយ​នូវ​ព្រះនាម​ទ្រង់ </div><div class='q'> <span class="verse" id="V5">៥&nbsp;</span>នោះ​ព្រលឹង​ទូលបង្គំ​នឹង​បាន​ឆ្អែត </div><div class='q2'>ដូច​ជា​បាន​បរិភោគ​ខួរ​ឆ្អឹង ហើយ​នឹង​ខ្លាញ់​ផង </div><div class='q2'>មាត់​ទូលបង្គំ​ក៏​នឹង​សរសើរ​ទ្រង់ ដោយ​បបូរ​មាត់​រីករាយ </div><div class='q'> <span class="verse" id="V6">៦&nbsp;</span>ដោយ​ទូលបង្គំ​នឹក​ដល់​ទ្រង់ នៅ​លើ​ដំណេក </div><div class='q2'>ហើយ​រំពឹង​គិត​ពី​ទ្រង់ នៅ​អស់​ទាំង​យាម​យប់ </div><div class='q'> <span class="verse" id="V7">៧&nbsp;</span>ដ្បិត​ទ្រង់​បាន​ធ្វើ​ជា​ជំនួយ​ដល់​ទូលបង្គំ </div><div class='q2'>ទូលបង្គំ​នឹង​មាន​ចិត្ត​រីករាយ​នៅ​ក្រោម​ម្លប់​ស្លាប​ទ្រង់ </div><div class='q'> <span class="verse" id="V8">៨&nbsp;</span>ព្រលឹង​ទូលបង្គំ​តាម​ទ្រង់​ប្រកិត </div><div class='q2'>ព្រះហស្ត​ស្តាំ​នៃ​ទ្រង់​ក៏​ទប់ទល់​ទូលបង្គំ </div><div class='q'> <span class="verse" id="V9">៩&nbsp;</span>តែ​អស់​អ្នក​ដែល​រក​បំផ្លាញ​ព្រលឹង​នៃ​ទូលបង្គំ </div><div class='q2'>នោះ​នឹង​ចុះ​ទៅ​ក្នុង​ជំរៅ​នៃ​ផែនដី </div><div class='q'> <span class="verse" id="V10">១០&nbsp;</span>គេ​នឹង​ត្រូវ​ប្រគល់​ទៅ​ក្នុង​អំណាច​ដាវ </div><div class='q2'>គេ​នឹង​បាន​ជា​អាហារ​ដល់​ឆ្កែ​ព្រែ </div><div class='q'> <span class="verse" id="V11">១១&nbsp;</span>តែ​ទូលបង្គំ ជា​ក្សត្រ នឹង​រីករាយ​ក្នុង​ព្រះ​វិញ </div><div class='q2'>អស់​អ្នក​ណា​ដែល​ស្បថ​ដោយ​នូវ​ទ្រង់ </div><div class='q2'>នោះ​នឹង​បាន​សរសើរ​ដោយ​អរ​សាទរ </div><div class='q2'>ពី​ព្រោះ​មាត់​នៃ​ពួក​មនុស្ស​កំភូត​នឹង​ត្រូវ​បិទ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA062.html'>&lt;</a></li>
<li><a href='PSA.html'>៦៣</a></li>
<li><a href='PSA064.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->