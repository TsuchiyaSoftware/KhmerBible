<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ របាក្សត្រ ទី ២ ២៦</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>របាក្សត្រ ទី ២</a></li>
<li><a href='2CH25.html'>&lt;</a></li>
<li><a href='2CH.html'>២៦</a></li>
<li><a href='2CH27.html'>&gt;</a></li>
</ul>
<div class="main">
 <div class='chapterlabel' id="V0"> ២៦</div><div class='s'>ស្តេច​អូសៀស​ឡើង​គ្រង​រាជ្យ​ជា​ស្តេច​ស្រុក​យូដា </div><div class='p'>
 <span class="verse" id="V1">១&nbsp;</span>ពួក​ជន​ទាំងឡាយ នៅ​ស្រុក​យូដា ក៏​លើក​អូសៀស ដែល​មាន​ព្រះជន្ម​១៦​ឆ្នាំ​ហើយ តាំង​ឡើង​ជា​ស្តេច​ជំនួស​អ័ម៉ាស៊ីយ៉ា ជា​ព្រះបិតា  <span class="verse" id="V2">២&nbsp;</span>អូសៀស​ក៏​សង់​ក្រុង​អេឡុត បញ្ចូល​មក​ខាង​ពួក​យូដា​វិញ ក្នុង​វេលា​ក្រោយ​ដែល​ព្រះបិតា​បាន​ផ្ទំ​លក់​ទៅ ជា​មួយ​នឹង​ពួក​ឰយុកោ​ទ្រង់  <span class="verse" id="V3">៣&nbsp;</span>កាល​អូសៀស​ចាប់​តាំង​សោយរាជ្យ​ឡើង នោះ​ទ្រង់​មាន​ព្រះជន្ម​១៦​ឆ្នាំ​ហើយ ក៏​សោយរាជ្យ​នៅ​ក្រុង​យេរូសាឡិម​បាន​៥២​ឆ្នាំ ព្រះមាតា​ទ្រង់​ព្រះនាម ជា​យេកូលា ជា​អ្នក​ក្រុង​យេរូសាឡិម។ </div><div class='p'> <span class="verse" id="V4">៤&nbsp;</span>ទ្រង់​ប្រព្រឹត្ត​សេចក្តី​ដែល​ត្រឹមត្រូវ នៅ​ព្រះនេត្រ​ព្រះយេហូវ៉ា តាម​គ្រប់​ទាំង​សេចក្តី​ដែល​អ័ម៉ាស៊ីយ៉ា ជា​ព្រះបិតា​ទ្រង់​បាន​ធ្វើ </div><div class='s'>ស្តេច​អូសៀស​បែក​ចិត្ត​ចេញ​ពី​ព្រះអម្ចាស់ </div><div class='p'> <span class="verse" id="V5">៥&nbsp;</span>ទ្រង់​ក៏​តាំង​ព្រះទ័យ​ស្វែង​រក​ព្រះយេហូវ៉ា ចាប់​តាំង​ពី​គ្រា​សាការី ជា​អ្នក​យល់​ក្នុង​ការ​ជាក់ស្តែង​ពី​ព្រះ​ត​ទៅ ហើយ​នៅ​វេលា ដែល​ទ្រង់​ស្វែង​រក​ព្រះយេហូវ៉ា អស់​រវាង​ប៉ុណ្ណា នោះ​ព្រះ​ក៏​បាន​ធ្វើ​ឲ្យ​ទ្រង់​បាន​ចំរើន​ឡើង​យូរ​ប៉ុណ្ណោះ​ដែរ។  <span class="verse" id="V6">៦&nbsp;</span>ទ្រង់​ក៏​ចេញ​ទៅ​ច្បាំង​នឹង​ពួក​ភីលីស្ទីន ហើយ​ទ្រង់​បំបាក់​រំលំ​កំផែង​ក្រុង​កាថ និង​កំផែង​ក្រុង​យ៉ាបនេ ហើយ​កំផែង​ក្រុង​អាសដូឌ​ផង រួច​ទ្រង់​សង់​ទី​ក្រុង​ក្នុង​ក្រវល់​របស់​អាសដូឌ នឹង​នៅ​កណ្តាល​ពួក​ភីលីស្ទីន  <span class="verse" id="V7">៧&nbsp;</span>ព្រះ​ទ្រង់​ក៏​ជួយ​ទាស់​នឹង​ពួក​ភីលីស្ទីន ពួក​អារ៉ាប់ ដែល​នៅ​ស្រុក​គើរ-បាល និង​ពួក​ម៉ាអូន​ផង  <span class="verse" id="V8">៨&nbsp;</span>ឯ​ពួក​អាំម៉ូន​គេ​ក៏​យក​សួយអាករ​មក​ថ្វាយ​អូសៀស​ដែរ ហើយ​ទ្រង់​មាន​កិត្តិនាម​ល្បី​ឮ​ទួទៅ រហូត​ដល់​ប្រទល់​ដែន​ចូល​ស្រុក​អេស៊ីព្ទ ដ្បិត​ទ្រង់​មាន​ព្រះចេស្តា​កាន់​តែ​ខ្លាំង​ឡើង​ក្រៃលែង  <span class="verse" id="V9">៩&nbsp;</span>មួយ​ទៀត​អូសៀស​ទ្រង់​សង់​ប៉ម នៅ​ក្រុង​យេរូសាឡិម ត្រង់​ទ្វារ​ជ្រុង ទ្វារ​ច្រក​ភ្នំ ហើយ​នៅ​ត្រង់​រំពត់កំផែង ព្រម​ទាំង​ធ្វើ​ឲ្យ​មាំមួន​ណាស់  <span class="verse" id="V10">១០&nbsp;</span>ទ្រង់​ក៏​សង់​ប៉ម នៅ​ទី​រហោស្ថាន ជា​ច្រើន​កន្លែង ព្រម​ទាំង​ជីក​អណ្តូង​ផង ពី​ព្រោះ​ទ្រង់​មាន​ហ្វូង​សត្វ​យ៉ាង​សន្ធឹក​នៅ​ស្រុក​ទំនាប និង​ស្រុក​វាល ក៏​មាន​ពួក​អ្នក​ធ្វើ​ចំការ និង​ពួក​អ្នក​ថែ​រក្សា​ដើម​ទំពាំងបាយជូរ នៅ​លើ​ភ្នំ និង​នៅ​ស្រុក​កើមែល​ដែរ ដ្បិត​ទ្រង់​សព្វ​ព្រះទ័យ​ខាង​ឯ​ការ​ក្សេត្រកម្ម  <span class="verse" id="V11">១១&nbsp;</span>មួយ​ទៀត អូសៀស​ទ្រង់​មាន​ពលទ័ព សុទ្ធ​តែ​ជា​មនុស្ស​ចេះ​តស៊ូ ដែល​ចេញ​ទៅ​ច្បាំង​ដោយ​កងៗ តាម​ចំនួន​គេ​ដែល​យីអែល ជា​ស្មៀន និង​ម្អាសេយ៉ា ជា​នាយ បាន​រាប់​នៅ​ក្រោម​អំណាច​ហាណានា ជា​មេទ័ព​របស់​ស្តេច  <span class="verse" id="V12">១២&nbsp;</span>ឯ​ពួក​អ្នក​ដែល​ជា​កំពូល​លើ​វង្ស​របស់​ឪពុក​គេ​ទាំង​ប៉ុន្មាន គឺ​ជា​មនុស្ស​ខ្លាំង​ពូកែ​ដែល​មាន​ចិត្ត​ក្លាហាន នោះ​មាន​ចំនួន​២​ពាន់​៦​រយ​នាក់  <span class="verse" id="V13">១៣&nbsp;</span>ហើយ​នៅ​ក្រោម​អំណាច​គេ មាន​ពលទ័ព​៣​សែន​៧​ពាន់​៥​រយ​នាក់ ដែល​ចេញ​ទៅ​ច្បាំង​ដោយ​មាន​កំឡាំង​យ៉ាង​រឹង​របឹង សំរាប់​នឹង​ជួយ​ស្តេច​រាំងរា​ខ្មាំងសត្រូវ  <span class="verse" id="V14">១៤&nbsp;</span>អូសៀស​ទ្រង់​ក៏​ចាត់ចែង​ធ្វើ​ខែល លំពែង​មួក​សឹក និង​អាវ​ក្រោះ ព្រម​ទាំង​ធ្នូ និង​ក្រួស​សំរាប់​បាញ់​ឲ្យ​គេ គឺ​ឲ្យ​ពួក​ពលទ័ព​ទាំង​អស់​នោះ  <span class="verse" id="V15">១៥&nbsp;</span>ហើយ​នៅ​ក្រុង​យេរូសាឡិម​ទ្រង់​ក៏​ធ្វើ​យន្ត ដែល​មនុស្ស​ប៉ិនប្រសប់​បាន​បង្កើត​ឡើង​ដាក់​លើ​ប៉ម លើ​កំផែង សំរាប់​បាញ់​ព្រួញ និង​ថ្ម​ធំៗ នោះ​ព្រះនាម​ទ្រង់​ក៏​លាន់​ឮ​ទួទៅ​ឆ្ងាយ ពី​ព្រោះ​ទ្រង់​មាន​សេចក្តី​ជំនួយ​យ៉ាង​អស្ចារ្យ ដរាប​ដល់​ទ្រង់​មាន​កំឡាំង​ខ្លាំង។ </div><div class='s'>ស្តេច​អូសៀស​កើត​រោគ​ឃ្លង់ </div><div class='p'> <span class="verse" id="V16">១៦&nbsp;</span>កាល​ទ្រង់​មាន​កំឡាំង​ឡើង​ហើយ នោះ​ព្រះទ័យ​ទ្រង់​ក៏​ប៉ោង​ធំ​ឡើង ត្រឡប់​ជា​ខូច​អស់​ទៅ ទ្រង់​ក៏​ប្រព្រឹត្ត​រំលង​នឹង​ព្រះយេហូវ៉ា ជា​ព្រះ​នៃ​ទ្រង់ ដ្បិត​ទ្រង់​បាន​យាង​ចូល​ទៅ ក្នុង​ព្រះវិហារ​នៃ​ព្រះយេហូវ៉ា ដុត​កំញាន​នៅ​លើ​អាសនា​គ្រឿង​ក្រអូប  <span class="verse" id="V17">១៧&nbsp;</span>តែ​អ័សារា​ដ៏​ជា​សង្ឃ លោក​ចូល​ទៅ​តាម នាំ​ទាំង​ពួក​សង្ឃ​នៃ​ព្រះយេហូវ៉ា ដែល​សុទ្ធ​តែ​មាន​ចិត្ត​មុតមាំ​៨០​នាក់​ទៅ​ជា​មួយ  <span class="verse" id="V18">១៨&nbsp;</span>សង្ឃ​ទាំង​នោះ​បាន​ឃាត់​ស្តេច​អូសៀស ដោយ​ពាក្យ​ថា ឱ​ព្រះករុណា​អូសៀស​អើយ ការ​ដុត​កំញាន​ថ្វាយ​ព្រះយេហូវ៉ា នោះ​មិន​សំរេច​នៅ​ទ្រង់​ទេ គឺ​ជា​ការងារ​របស់​ពួក​កូន​ចៅ​អើរ៉ុន​ដ៏​ជា​សង្ឃ​ដែល​បាន​ញែក​ជា​បរិសុទ្ធ សំរាប់​នឹង​ដុត​កំញាន​វិញ​ទេ​តើ ចូរ​ចេញ​ពី​ទី​បរិសុទ្ធ​នេះ​ទៅ ពី​ព្រោះ​ទ្រង់​បាន​រំលង​ច្បាប់​ហើយ ការ​នេះ​ក៏​មិន​បាន​រាប់​ជា​កិត្តិនាម​ដល់​ទ្រង់ នៅ​ចំពោះ​ព្រះយេហូវ៉ា​ដ៏​ជា​ព្រះ​ដែរ  <span class="verse" id="V19">១៩&nbsp;</span>ដូច្នេះ អូសៀស​ក៏​ក្រេវក្រោធ រីឯ​ព្រះហស្ត​ទ្រង់​កាន់​ពាន ប្រុង​នឹង​ដុត​កំញាន ហើយ​កំពុង​ដែល​ទ្រង់​ក្រេវក្រោធ​នឹង​ពួក​សង្ឃ​ដូច្នេះ នោះ​រោគ​ឃ្លង់​ក៏​លេច​ឡើង​ត្រង់​ព្រះនលាដ​ទ្រង់ នៅ​មុខ​ពួក​សង្ឃ​ក្បែរ​អាសនា​គ្រឿង​ក្រអូប នៅ​ក្នុង​ព្រះវិហារ​នៃ​ព្រះយេហូវ៉ា  <span class="verse" id="V20">២០&nbsp;</span>អ័សារា ជា​សំដេច​សង្ឃ និង​ពួក​សង្ឃ​ឯ​ទៀត លោក​បាន​ពិនិត្យ​មើល ឃើញ​ទ្រង់​កើត​ឃ្លង់​នៅ​ត្រង់​ព្រះនលាដ​ដូច្នោះ​ហើយ ក៏​ច្រាន​ទ្រង់​ចេញ​ពី​ទី​នោះ​ទៅ​ជា​ប្រញាប់ ឯ​ទ្រង់​ក៏​ប្រញាប់ប្រញាល់​នឹង​ចេញ​ទៅ​ដែរ ដោយ​ព្រោះ​ព្រះយេហូវ៉ា​បាន​ដាក់​ទោស​ដល់​ទ្រង់  <span class="verse" id="V21">២១&nbsp;</span>ស្តេច​អូសៀស​ទ្រង់​មាន​រោគ​ឃ្លង់ ដរាប​ដល់​ថ្ងៃ​សុគត ក៏​គង់​នៅ​ក្នុង​រោង​ទីទៃ​ពី​គេ ដោយ​ព្រោះ​កើត​ឃ្លង់ ដ្បិត​ទ្រង់​បាន​ត្រូវ​កាត់កាល់​ចេញ​ពី​ព្រះវិហារ​ព្រះយេហូវ៉ា រួច​យ៉ូថាម ជា​ព្រះរាជបុត្រា​ក៏​ត្រួត​លើ​ព្រះរាជវាំង ព្រម​ទាំង​ជំនុំជំរះ​ពួក​អ្នក​ស្រុក​ផង  <span class="verse" id="V22">២២&nbsp;</span>រីឯ​ដំណើរ​ឯ​ទៀត ពី​អូសៀស​ទាំង​មុន​ទាំង​ក្រោយ នោះ​ហោរា​អេសាយ ជា​កូន​អ័ម៉ូស លោក​បាន​កត់​ទុក​ទាំង​អស់​ហើយ  <span class="verse" id="V23">២៣&nbsp;</span>អូសៀស​ទ្រង់​ផ្ទំ​លក់​ទៅ​ជា​មួយ និង​ពួក​ឰយុកោ​ទ្រង់ ហើយ​គេ​បញ្ចុះ​សព​ទ្រង់ នៅ​ទី​បញ្ចុះ​សព​របស់​ពួក​ស្តេច ជា​មួយ និង​ពួក​ឰយុកោ​ទ្រង់​ទៅ ដ្បិត​គេ​ថា ទ្រង់​មាន​រោគ​ឃ្លង់ រួច​យ៉ូថាម ជា​ព្រះរាជបុត្រា ក៏​ឡើង​សោយរាជ្យ​ជំនួស​ព្រះបិតា។ </div><ul class="nav nav-pills">
<li><a href='index.html'>របាក្សត្រ ទី ២</a></li>
<li><a href='2CH25.html'>&lt;</a></li>
<li><a href='2CH.html'>២៦</a></li>
<li><a href='2CH27.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->