<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ របាក្សត្រ ទី ១ ៩</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>របាក្សត្រ ទី ១</a></li>
<li><a href='1CH08.html'>&lt;</a></li>
<li><a href='1CH.html'>៩</a></li>
<li><a href='1CH10.html'>&gt;</a></li>
</ul>
<div class="main">
 <div class='chapterlabel' id="V0"> ៩</div><div class='s'>រាស្ត្រ​ដែល​ជាប់​ជា​ឈ្លើយ​សឹក ហើយ​វិល​មក​រស់​នៅ​ក្រុង​យេរូសាឡិម​វិញ </div><div class='p'>
 <span class="verse" id="V1">១&nbsp;</span>គឺ​យ៉ាង​នោះ​ដែល​បាន​រាប់​សាសន៍​អ៊ីស្រាអែល​ទាំង​អស់ តាម​ពង្សាវតារ​របស់​គេ ហើយ​បាន​កត់​ទុក​ក្នុង​បញ្ជី​របស់​ពួក​ស្តេច​សាសន៍​អ៊ីស្រាអែល រួច​មក ពួក​យូដា​ត្រូវ​ដឹកនាំ​ទៅ​ជា​ឈ្លើយ​ដល់​ស្រុក​បាប៊ីឡូន ដោយ​ព្រោះ​អំពើ​រំលង​របស់​គេ។ </div><div class='p'> <span class="verse" id="V2">២&nbsp;</span>រីឯ​ពួក​ដែល​បាន​នៅ​ក្នុង​ទី​ក្រុង​ទាំង​ប៉ុន្មាន ដែល​ជា​កេរអាករ​របស់​គេ​មុន​បង្អស់ នោះ​គឺ​ពួក​អ៊ីស្រាអែល ពួក​សង្ឃ ពួក​លេវី និង​ពួក​នេធីនិម  <span class="verse" id="V3">៣&nbsp;</span>ឯ​ពួក​កូន​ចៅ​យូដា ពួក​កូន​ចៅ​បេនយ៉ាមីន ពួក​កូន​ចៅ​អេប្រាអិម និង​ម៉ាន៉ាសេ គេ​សុទ្ធ​តែ​នៅ​ក្រុង​យេរូសាឡិម  <span class="verse" id="V4">៤&nbsp;</span>ក្នុង​ពួក​កូន​របស់​ពេរេស​ជា​កូន​យូដា នោះ​មាន​អ៊ូថាយ ជា​កូន​អាំមីហ៊ូត ដែល​ជា​កូន​អំរីៗ​ជា​កូន​អ៊ីមរីៗ​ជា​កូន​បានី  <span class="verse" id="V5">៥&nbsp;</span>ហើយ​ក្នុង​ពួក​ស៊ីឡូរ នោះ​មាន​អ័សាយ៉ា ជា​កូន​ច្បង និង​កូន​ចៅ​គាត់​ទាំង​អស់  <span class="verse" id="V6">៦&nbsp;</span>ក្នុង​ពួក​កូន​សេរ៉ាស នោះ​មាន​យេអួល និង​ពួក​បង​ប្អូន​គាត់ រួម​ទាំង​អស់​មាន​៦៩០​នាក់  <span class="verse" id="V7">៧&nbsp;</span>ក្នុង​ពួក​កូន​ចៅ​បេនយ៉ាមីន នោះ​មាន​សាលូវ ជា​កូន​មស៊ូឡាម ជា​កូន​ហូដាវា ជា​កូន​ហាសេនួរ  <span class="verse" id="V8">៨&nbsp;</span>ព្រម​ទាំង​យីបនេយ៉ា ជា​កូន​យេរ៉ូហាំ និង​អេឡា ជា​កូន​អ៊ូស៊ី ដែល​ជា​កូន​មីករីៗ​ជា​កូន​មស៊ូឡាមៗ ជា​កូន​សេផាធាៗ ជា​កូន​រេហួលៗ​ជា​កូន​យីបនីយ៉ា  <span class="verse" id="V9">៩&nbsp;</span>និង​ពួក​បង​ប្អូន​គេ តាម​ពូជ​ដំណ​គេ​រៀង​ខ្លួន​ទាំង​អស់​មាន​៩៥៦​នាក់ អ្នក​ទាំង​នោះ​សុទ្ធ​តែ​ជា​កំពូល​លើ​វង្ស​របស់​ឪពុក​គេ តាម​ជំនួរ​វង្ស​ឪពុក​គេ​រៀង​ខ្លួន។ </div><div class='p'> <span class="verse" id="V10">១០&nbsp;</span>ក្នុង​ពួក​សង្ឃ នោះ​មាន​យេដាយ៉ា យេហូយ៉ារីប យ៉ាគិន  <span class="verse" id="V11">១១&nbsp;</span>អ័សារា​ជា​កូន​របស់​ហ៊ីលគីយ៉ា ដែល​ជា​កូន​របស់​មស៊ូឡាមៗ ជា​កូន​សាដុកៗ​ជា​កូន​មេរ៉ាយ៉ូតៗ ជា​កូន​អ័ហ៊ីទូប ដែល​ជា​អ្នក​ត្រួតត្រា​ក្នុង​ព្រះវិហារ​នៃ​ព្រះ  <span class="verse" id="V12">១២&nbsp;</span>ព្រម​ទាំង​អ័ដាយ៉ា ជា​កូន​យេរ៉ូហាំ ដែល​ជា​កូន​ផាសហ៊ើរៗ​ជា​កូន​ម៉ាលគា ហើយ​មាន​ម្អាសាយ ជា​កូន​អ័ឌីអែល ដែល​ជា​កូន​យ៉ាសេរ៉ាៗ​ជា​កូន​មស៊ូឡាមៗ​ជា​កូន​មស៊ីលេមីតៗ​ជា​កូន​អ៊ីមមើរ  <span class="verse" id="V13">១៣&nbsp;</span>ហើយ​នឹង​បង​ប្អូន​គេ ដែល​សុទ្ធ​តែ​ជា​កំពូល​លើ​វង្ស​របស់​ឪពុក​គេ ទាំង​អស់​មាន​១៧៦០​នាក់ ជា​ពួក​មនុស្ស​ស្ទាត់​ណាស់ ក្នុង​ការងារ​ខាង​ព្រះវិហារ​នៃ​ព្រះ។ </div><div class='p'> <span class="verse" id="V14">១៤&nbsp;</span>ក្នុង​ពួក​លេវី នោះ​មាន​សេម៉ាយ៉ា ជា​កូន​ហាស៊ូប ដែល​ជា​កូន​អាសរីកាមៗ​ជា​កូន​ហាសាបយ៉ា ក្នុង​ពួក​កូន​ចៅ​ម្រ៉ារី  <span class="verse" id="V15">១៥&nbsp;</span>ព្រម​ទាំង​បាកបាការ ហេរេស កាឡាល និង​ម៉ាថានា ជា​កូន​មីកា ដែល​ជា​កូន​ស៊ីកគ្រីៗ​ជា​កូន​អេសាភ  <span class="verse" id="V16">១៦&nbsp;</span>ហើយ​អូបាឌា ជា​កូន​សេម៉ាយ៉ា ដែល​ជា​កូន​កាឡាលៗ​ជា​កូន​យេឌូថិន ហើយ​មាន​បេរេគា ជា​កូន​អេសា ដែល​ជា​កូន​អែលកាណា នៅ​ភូមិ​ទាំង​ប៉ុន្មាន​នៃ​ពួក​នថូផា។ </div><div class='p'> <span class="verse" id="V17">១៧&nbsp;</span>ក្នុង​ពួក​អ្នក​ឆ្មាំ​ទ្វារ នោះ​មាន​សាលូម អ័កគូប ថាលម៉ូន អ័ហ៊ីម៉ាន និង​បង​ប្អូន​គេ ឯ​សាលូម​នេះ គាត់​ជា​មេ​គេ  <span class="verse" id="V18">១៨&nbsp;</span>ពី​ដើម​រៀង​មក អ្នក​ទាំង​នោះ​តែង​តែ​ចាំ​ទ្វារ​ស្តេច ជា​ទ្វារ​ទិស​ខាង​កើត ពួក​អ្នក​ទាំង​នោះ​សុទ្ធ​តែ​ជា​ពួក​ឆ្មាំ​ទ្វារ ក្នុង​ពួក​កូន​ចៅ​លេវី  <span class="verse" id="V19">១៩&nbsp;</span>ឯ​សាលូម ជា​កូន​កូរ៉ា ដែល​ជា​កូន​អេបៀសាប់ៗ​ជា​កូន​កូរេ និង​ពួក​បង​ប្អូន​ដែល​ជា​ជំនួរ​វង្ស​ឪពុក​គាត់ គឺ​ជា​ពួក​កូរេ គេ​ត្រួតត្រា​លើ​ការងារ​របស់​ពួក​ឆ្មាំ​ទ្វារ​នៃ​ត្រសាល ឯ​ពួក​ឰយុកោ​គេ​ក៏​បាន​ត្រួតត្រា​លើ​ត្រសាល​នៃ​ព្រះយេហូវ៉ា គឺ​ជា​ពួក​ឆ្មាំ​ទ្វារ​ដែរ  <span class="verse" id="V20">២០&nbsp;</span>ហើយ​ពី​ដើម​ភីនេហាស ជា​កូន​អេលាសារ គាត់​ជា​អ្នក​ត្រួតត្រា​លើ​គេ ព្រះយេហូវ៉ា​ទ្រង់​បាន​គង់​ជា​មួយ​នឹង​គាត់  <span class="verse" id="V21">២១&nbsp;</span>ឯ​សាការី ជា​កូន​មសេលេមា គាត់​ជា​អ្នក​ឆ្មាំ​ទ្វារ​នៃ​ត្រសាល​ជំនុំ  <span class="verse" id="V22">២២&nbsp;</span>អស់​ពួក​អ្នក​ទាំង​នេះ ដែល​បាន​រើស ឲ្យ​ធ្វើ​ជា​អ្នក​ឆ្មាំ​ទ្វារ ទាំង​អស់​មាន​២១២​នាក់ បាន​រាប់​គេ​តាម​ពង្សាវតារ នៅ​ក្នុង​ភូមិ​គេ​ទាំង​ប៉ុន្មាន ជា​ពួក​អ្នក​ដែល​ដាវីឌ និង​សាំយូអែល ជា​អ្នក​មើលឆុត បាន​តាំង​ឡើង ឲ្យ​ធ្វើ​ការងារ​នោះ  <span class="verse" id="V23">២៣&nbsp;</span>ដូច្នេះ គេ និង​ពួក​កូន​ចៅ​គេ មាន​អំណាច​ត្រួតត្រា​លើ​ទ្វារ​ព្រះវិហារ​នៃ​ព្រះយេហូវ៉ា គឺ​ជា​ត្រសាល​នៃ​រោង​ឧបោសថ តាម​លំដាប់​វេន  <span class="verse" id="V24">២៤&nbsp;</span>មាន​ពួក​ឆ្មាំ​ទ្វារ នៅ​គ្រប់​ទាំង​៤​ទិស គឺ​ខាង​កើត ខាង​លិច ខាង​ជើង និង​ខាង​ត្បូង  <span class="verse" id="V25">២៥&nbsp;</span>ឯ​ពួក​បង​ប្អូន​គេ ដែល​នៅ​ឯ​ភូមិ​គេ​រៀង​ខ្លួន ក៏​ត្រូវ​ចូល​មក​នៅ​ជា​មួយ​ម្តងៗ​អស់​៧​ថ្ងៃ  <span class="verse" id="V26">២៦&nbsp;</span>ដ្បិត​ពួក​លេវី​ទាំង​៤​នាក់ ដែល​ជា​មេ​ពួក​ឆ្មាំ​ទ្វារ គេ​ជាប់​ធ្វើ​ការងារ​គេ ហើយ​ក៏​ត្រួត​លើ​បន្ទប់ និង​លើ​របស់​ថ្លៃ​វិសេស​ក្នុង​ព្រះវិហារ​នៃ​ព្រះ  <span class="verse" id="V27">២៧&nbsp;</span>គេ​មាន​ទី​អាស្រ័យ​នៅ​ជុំវិញ​ព្រះវិហារ​នៃ​ព្រះ ដ្បិត​ការងារ​បើក​ទ្វារ​រាល់​ព្រឹក នោះ​ស្រេច​នៅ​លើ​គេ។ </div><div class='p'> <span class="verse" id="V28">២៨&nbsp;</span>មាន​ពួក​គេ​ខ្លះ ជា​អ្នក​ថែ​រក្សា​ភាជនៈ ដែល​សំរាប់​ការងារ ដ្បិត​កាល​ណា​គេ​យក​គ្រឿង​ទាំង​នោះ​ចេញ​ចូល នោះ​ក៏​ត្រូវ​រាប់​គ្រប់​ពេល​វេលា  <span class="verse" id="V29">២៩&nbsp;</span>មាន​ខ្លះ​ទៀត​បាន​តាំង​ឡើង ឲ្យ​ត្រួត​មើល​ប្រដាប់​ទាំង​ប៉ុន្មាន និង​ភាជនៈ​របស់​ទី​បរិសុទ្ធ ព្រម​ទាំង​ម្សៅ​យ៉ាង​ម៉ដ្ត ស្រា​ទំពាំងបាយជូរ និង​ប្រេង កំញាន ហើយ​នឹង​គ្រឿង​ក្រអូប​ផង  <span class="verse" id="V30">៣០&nbsp;</span>មាន​អ្នក​ខ្លះ​ជា​កូន​របស់​ពួក​សង្ឃ ធ្វើ​ជា​អ្នក​ផ្សំ​គ្រឿង​ក្រអូប  <span class="verse" id="V31">៣១&nbsp;</span>ឯ​ម៉ាធិធា ជា​ពួក​លេវី​ម្នាក់ ដែល​ជា​កូន​ច្បង​របស់​សាលូម​ក្នុង​ពួក​កូរេ គាត់​មាន​ការងារ​ត្រួត​មើល​នំ​ទាំង​ប៉ុន្មាន ដែល​ចំអិន​ក្នុង​ជើងក្រាន  <span class="verse" id="V32">៣២&nbsp;</span>ហើយ​បង​ប្អូន​គេ​ខ្លះ ដែល​ជា​ពួក​កេហាត់​ដូច​គ្នា ក៏​ត្រួត​មើល​ការ​ធ្វើ​នំបុ័ង​តាំង​ទុក​រាល់​តែ​ថ្ងៃ​ឈប់​សំរាក។ </div><div class='p'> <span class="verse" id="V33">៣៣&nbsp;</span>ឯ​ពួក​អ្នក​ចំរៀង ដែល​សុទ្ធ​តែ​ជា​កំពូល​លើ​វង្ស​របស់​ពួក​ឪពុក​ក្នុង​ពួក​លេវី គេ​អាស្រ័យ​នៅ​ក្នុង​បន្ទប់​ទាំង​ប៉ុន្មាន ហើយ​ក៏​ទំនេរ​ពី​ការ​ឯ​ទៀត ដ្បិត​គេ​ធ្វើ​ការងារ​របស់​គេ​ទាំង​យប់​ទាំង​ថ្ងៃ  <span class="verse" id="V34">៣៤&nbsp;</span>នេះ​ជា​ពួក​អ្នក​ដែល​ជា​កំពូល លើ​វង្ស​នៃ​ពួក​ឪពុក​ក្នុង​ពួក​លេវី តាម​ពង្សាវតារ​គេ គឺ​ជា​មេ​ទាំង​អស់ ហើយ​គេ​អាស្រ័យ​នៅ​ក្នុង​ក្រុង​យេរូសាឡិម។ </div><div class='p'> <span class="verse" id="V35">៣៥&nbsp;</span>ឯ​យេហ៊ីអែល ជា​អ្នក​តាំង​ក្រុង​គីបៀន ក៏​នៅ​ក្នុង​ទី​ក្រុង​នោះ​ឯង ប្រពន្ធ​គាត់​ឈ្មោះ​ម្អាកា  <span class="verse" id="V36">៣៦&nbsp;</span>ឯ​កូន​ច្បង គឺ​អាបដូន រួច​ស៊ើរ គីស បាល នើរ ណាដាប  <span class="verse" id="V37">៣៧&nbsp;</span>កេដោរ អ័ហ៊ីយ៉ូរ សាការី និង​មីកឡូត  <span class="verse" id="V38">៣៨&nbsp;</span>ឯ​មីកឡូត​ក៏​បង្កើត​សាំម៉ា ពួក​អ្នក​ទាំង​នោះ​ក៏​អាស្រ័យ​នៅ​ជា​មួយ​នឹង​បង​ប្អូន​គេ នៅ​ក្នុង​ក្រុង​យេរូសាឡិម​ដែរ។ </div><div class='s'>ព្រះរាជវង្ស​ស្តេច​សូល </div><div class='p'> <span class="verse" id="V39">៣៩&nbsp;</span>ឯ​នើរ​គាត់​បង្កើត​គីស គីស​បង្កើត​សូលៗ​បង្កើត​យ៉ូណាថាន ហើយ​ម៉ាលគី-ស៊ូអា អ័ប៊ីន៉ាដាប់ និង​អែស-បាល  <span class="verse" id="V40">៤០&nbsp;</span>កូន​របស់​យ៉ូណាថាន គឺ​មេរីប-បាលៗ​បង្កើត​មីកា  <span class="verse" id="V41">៤១&nbsp;</span>ឯ​កូន​របស់​មីកា គឺ​ពីថូន មែលេក ថាក់រា និង​អ័ហាស  <span class="verse" id="V42">៤២&nbsp;</span>ឯ​អ័ហាស​គាត់​បង្កើត​យ៉ារ៉ាៗ​បង្កើត​អ័លេមេត អាសម៉ាវែត និង​ស៊ីមរីៗ​បង្កើត​ម៉ូសា  <span class="verse" id="V43">៤៣&nbsp;</span>ម៉ូសា​បង្កើត​ប៊ីនា រួច​ប៊ីនា​មាន​កូន​ឈ្មោះ​រេផាយ៉ា រេផាយ៉ា​មាន​កូន​ឈ្មោះ​អេលាសារ ហើយ​អេលាសារ​មាន​កូន​ឈ្មោះ​អ័សេល  <span class="verse" id="V44">៤៤&nbsp;</span>ឯ​អ័សេល​មាន​កូន​ប្រុស​៦ ឈ្មោះ​របស់​គេ គឺ​អាសរីកាម បូករូវ អ៊ីសម៉ាអែល ស្អារា អូបាឌា និង​ហាណាន នោះ​សុទ្ធ​តែ​ជា​កូន​ចៅ​របស់​អ័សេល។ </div><ul class="nav nav-pills">
<li><a href='index.html'>របាក្សត្រ ទី ១</a></li>
<li><a href='1CH08.html'>&lt;</a></li>
<li><a href='1CH.html'>៩</a></li>
<li><a href='1CH10.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->