<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ហាកាយ ១</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ហាកាយ</a></li>
<li><a href='HAG00.html'>&lt;</a></li>
<li><a href='HAG.html'>១</a></li>
<li><a href='HAG02.html'>&gt;</a></li>
</ul>
<div class="main">
<div class='mt'>ហាកាយ </div> <div class='chapterlabel' id="V0"> ១</div><div class='s'>ពេល​ដែល​ត្រូវ​សង់​ព្រះវិហារ​ឡើង​វិញ </div><div class='p'>
 <span class="verse" id="V1">១&nbsp;</span>នៅ​ថ្ងៃ​ទី​១ ខែ​ភទ្របទ ក្នុង​ឆ្នាំ​ទី​២ នៃ​រាជ្យ​ស្តេច​ដារីយុស នោះ​ព្រះបន្ទូល​នៃ​ព្រះយេហូវ៉ា បាន​មក​ដល់​សូរ៉ូបាបិល កូន​សាលធាល ជា​ចៅហ្វាយ​លើ​ស្រុក​យូដា ហើយ​ដល់​យេសួរ ជា​កូន​យ៉ូសាដាក​ដ៏​ជា​សង្ឃ​ធំ ដោយសារ​ហោរា​ហាកាយ​ថា  <span class="verse" id="V2">២&nbsp;</span>ព្រះយេហូវ៉ា​នៃ​ពួក​ពលបរិវារ​ទ្រង់​មាន​ព្រះបន្ទូល​ដូច្នេះ ជនជាតិ​នេះ​គេ​ពោល​ថា វេលា​ដែល​នឹង​សង់​ព្រះវិហារ​នៃ​ព្រះយេហូវ៉ា​ឡើង​វិញ មិន​ទាន់​មក​ដល់​នៅ​ឡើយ  <span class="verse" id="V3">៣&nbsp;</span>ដូច្នេះ ព្រះបន្ទូល​នៃ​យេហូវ៉ា​ក៏​មក ដោយសារ​ហោរា​ហាកាយ​ថា  <span class="verse" id="V4">៤&nbsp;</span>កំពុង​ដែល​ព្រះវិហារ​នេះ​នៅ​ខូចបង់​នៅ​ឡើយ នោះ​តើ​ជា​វេលា​ឲ្យ​ឯង​រាល់​គ្នា​បាន​អាស្រ័យ​នៅ​ក្នុង​ផ្ទះ​ដែល​បិទភ្ជិត​ដូច្នេះ​ឬ  <span class="verse" id="V5">៥&nbsp;</span>ឥឡូវ ព្រះយេហូវ៉ា​នៃ​ពួក​ពលបរិវារ ទ្រង់​មាន​ព្រះបន្ទូល​ថា ចូរ​ឯង​រាល់​គ្នា​ពិចារណា​ផ្លូវ​ប្រព្រឹត្ត​របស់​ខ្លួន​ចុះ  <span class="verse" id="V6">៦&nbsp;</span>ឯង​រាល់​គ្នា​បាន​ព្រោះ​ពូជ​ជា​ច្រើន​តែ​ច្រូត​បាន​តិច​ទេ ក៏​បាន​ស៊ី តែ​មិន​ចេះ​ឆ្អែត ហើយ​បាន​ផឹក តែ​មិន​បាន​ស្កប់ស្កល់ ព្រម​ទាំង​ស្លៀកពាក់ តែ​មិន​បាន​កក់ក្តៅ​ឡើយ ឯ​អ្នក​ណា​ដែល​ស៊ី​ឈ្នួល នោះ​ទទួល​ឈ្នួល​ឲ្យ​តែ​ដាក់​ថង់​ធ្លុះ​ទេ។ </div><div class='p'> <span class="verse" id="V7">៧&nbsp;</span>ព្រះយេហូវ៉ា​នៃ​ពួក​ពលបរិវារ ទ្រង់​មាន​ព្រះបន្ទូល​ដូច្នេះ​ថា ចូរ​ឯង​រាល់​គ្នា​ពិចារណា​ផ្លូវ​ប្រព្រឹត្ត​របស់​ខ្លួន​ចុះ  <span class="verse" id="V8">៨&nbsp;</span>ព្រះយេហូវ៉ា​ទ្រង់​បង្គាប់​ថា ចូរ​ឡើង​ទៅ​ឯ​ភ្នំ យក​ឈើ​មក​សង់​ព្រះវិហារ​ចុះ នោះ​អញ​នឹង​រីករាយ​ចំពោះ​វិហារ​នោះ ហើយ​នឹង​បាន​ថ្កើង​ផង  <span class="verse" id="V9">៩&nbsp;</span>ឯង​រាល់​គ្នា​បាន​សង្ឃឹម​នឹង​បាន​ច្រើន តែ​មើល​បាន​តែ​តិច​ទេ ហើយ​កាល​ណា​ឯង​បាន​នាំ​យក​ទៅ​ដល់​ផ្ទះ នោះ​អញ​បាន​ផ្លុំ​ផាត់​ទៅ ព្រះយេហូវ៉ា​នៃ​ពួក​ពលបរិវារ​ទ្រង់​សួរ​ថា ហេតុ​អ្វី​បាន​ជា​ដូច្នេះ គឺ​ដោយ​ព្រោះ​វិហារ​របស់​អញ ដែល​នៅ​ខូចបង់ កំពុង​ដែល​ឯង​រាល់​គ្នា​រត់​ទៅ​ឯ​ផ្ទះ​ឯង​រៀង​ខ្លួន​នោះ  <span class="verse" id="V10">១០&nbsp;</span>ហេតុ​ដូច្នេះ​បាន​ជា​មេឃ​មិន​ស្រក់​ទំលាក់​សន្សើម​មក​លើ​ឯង​ទៀត ហើយ​ផែនដី​មិន​បង្កើត​ផល​ទៀត​ឡើយ  <span class="verse" id="V11">១១&nbsp;</span>អញ​ក៏​បង្គាប់​ឲ្យ​មាន​អំណត់អត់​ភ្លៀង​នៅ​ក្នុង​ស្រុក ហើយ​នៅ​លើ​ភ្នំ ឲ្យ​ឥត​មាន​ស្រូវ ទឹក​ទំពាំងបាយជូរ ប្រេង ឬ​ផល​ដែល​កើត​ពី​ដី​មក ក៏​មិន​ឲ្យ​ធ្លាក់​លើ​មនុស្ស លើ​សត្វ ឬ​លើ​ការ​ដែល​ដៃ​មនុស្ស​ធ្វើ​នោះ​ផង។ </div><div class='p'> <span class="verse" id="V12">១២&nbsp;</span>នៅ​គ្រា​នោះ សូរ៉ូបាបិល ជា​កូន​សាលធាល និង​យេសួរ ជា​កូន​យ៉ូសាដាក​ដ៏​ជា​សង្ឃ​ធំ ព្រម​ទាំង​សំណល់​នៃ​បណ្តាជន ក៏​ស្តាប់​តាម​ព្រះបន្ទូល​នៃ​ព្រះយេហូវ៉ា ជា​ព្រះ​របស់​ខ្លួន ហើយ​តាម​ពាក្យ​ទំនាយ​របស់​ហោរា​ហាកាយ​ដូច​ជា​ព្រះយេហូវ៉ា ជា​ព្រះ​នៃ​គេ បាន​ចាត់​លោក ឲ្យ​មក​ប្រាប់​នោះ ជន​ទាំងឡាយ​ក៏​កោតខ្លាច នៅ​ចំពោះ​ព្រះយេហូវ៉ា  <span class="verse" id="V13">១៣&nbsp;</span>នោះ​ហាកាយ ជា​ទូត​របស់​ព្រះយេហូវ៉ា លោក​ប្រាប់​ដល់​បណ្តាជន តាម​ព្រះបន្ទូល​ដែល​ព្រះយេហូវ៉ា ទ្រង់​បង្គាប់​មក គឺ​ព្រះយេហូវ៉ា ទ្រង់​មាន​ព្រះបន្ទូល​ថា អញ​នៅ​ជា​មួយ​នឹង​ឯង​រាល់​គ្នា  <span class="verse" id="V14">១៤&nbsp;</span>ខណៈ​នោះ ព្រះយេហូវ៉ា ទ្រង់​ដាស់តឿន​ចិត្ត​របស់​សូរ៉ូបាបិល កូន​សាលធាល ជា​ចៅហ្វាយ​លើ​ស្រុក​យូដា ហើយ​នឹង​ចិត្ត​របស់​យេសួរ ជា​កូន​យ៉ូសាដាក ដ៏​ជា​សង្ឃ​ធំ ព្រម​ទាំង​ចិត្ត​របស់​សំណល់​នៃ​បណ្តាជន​ទាំងឡាយ​ផង នោះ​គេ​ក៏​មក​ធ្វើ​ការ​សង់​ព្រះវិហារ​របស់​ព្រះយេហូវ៉ា នៃ​ពួក​ពលបរិវារ ជា​ព្រះ​នៃ​ខ្លួន​គេ​ឡើង  <span class="verse" id="V15">១៥&nbsp;</span>គឺ​នៅ​ថ្ងៃ​២៤ ខែ​ភទ្របទ ក្នុង​ឆ្នាំ​ទី​២ នៃ​រាជ្យ​ស្តេច​ដារីយុស។ </div><ul class="nav nav-pills">
<li><a href='index.html'>ហាកាយ</a></li>
<li><a href='HAG00.html'>&lt;</a></li>
<li><a href='HAG.html'>១</a></li>
<li><a href='HAG02.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->