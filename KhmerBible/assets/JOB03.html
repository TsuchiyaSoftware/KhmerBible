<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ យ៉ូប ៣</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>យ៉ូប</a></li>
<li><a href='JOB02.html'>&lt;</a></li>
<li><a href='JOB.html'>៣</a></li>
<li><a href='JOB04.html'>&gt;</a></li>
</ul>
<div class="main">
 <div class='ms'>ពាក្យ​សន្ទនា​រវាង​លោក​យ៉ូប និង​មិត្ត​ភក្តិ​របស់​លោក </div><div class='chapterlabel' id="V0"> ៣</div><div class='s'>សំណោក​របស់​លោក​យ៉ូបៈ រស់​នៅ​បាន​ប្រយោជន៍​អ្វី? </div><div class='p'>
 <span class="verse" id="V1">១&nbsp;</span>ក្រោយ​នោះ​មក យ៉ូប​ក៏​បើក​មាត់​ពោល​ពាក្យ​ប្រទេច​ផ្តាសា ដល់​ថ្ងៃ​កំណើត​របស់​ខ្លួន  <span class="verse" id="V2">២&nbsp;</span>លោក​ពោល​ពាក្យ​ថា  <span class="verse" id="V3">៣&nbsp;</span>សូម​ឲ្យ​ថ្ងៃ​ដែល​ខ្ញុំ​កើត​មក​ត្រូវ​វិនាស​ទៅ គឺ​ជា​យប់​ដែល​គេ​ប្រកាស​ថា មាន​កូន​មក​ចាប់​ទំ​ផ្ទៃ​នោះ  <span class="verse" id="V4">៤&nbsp;</span>សូម​ឲ្យ​ថ្ងៃ​នោះ​បាន​សូន្យ​ទៅ សូម​កុំ​ឲ្យ​ព្រះ​នឹក​រក​ពី​ស្ថាន​លើ​ឡើយ ក៏​កុំ​ឲ្យ​មាន​ពន្លឺ​ចាំង​មក​បំភ្លឺ​ឲ្យ​សោះ  <span class="verse" id="V5">៥&nbsp;</span>សូម​ឲ្យ​សេចក្តី​ងងឹត និង​ម្លប់​នៃ​សេចក្តី​ស្លាប់​មក​ទទួល​ធ្វើ​ជា​ម្ចាស់ សូម​ឲ្យ​មាន​ពពក​នៅ​ជាប់​ពី​លើ ហើយ​សូម​ឲ្យ​សូរ្យគ្រាស​មក​បំភ័យ​ផង  <span class="verse" id="V6">៦&nbsp;</span>ឯ​យប់​នោះ សូម​ឲ្យ​សេចក្តី​ងងឹត​សូន្យសុង​ចាប់​ទុក កុំ​ឲ្យ​យប់​នោះ​មាន​កន្លែង នៅ​ជា​មួយ​នឹង​ថ្ងៃ​ឯ​ទៀត​ក្នុង​ឆ្នាំ​ឡើយ ក៏​កុំ​ឲ្យ​បាន​រាប់​ក្នុង​ខែ​នោះ​ដែរ  <span class="verse" id="V7">៧&nbsp;</span>អើ សូម​ឲ្យ​យប់​នោះ​បាន​ទៅ​ជា​អសារ​ឥត​ការ ឥត​មាន​ឮ​សូរសៀង​អរ​សប្បាយ​ឡើយ  <span class="verse" id="V8">៨&nbsp;</span>សូម​ឲ្យ​ពួក​អ្នក​ដែល​ស្អប់​ពេល​ថ្ងៃ បាន​ដាក់​បណ្តាសា​ដល់​យប់​នោះ ព្រម​ទាំង​ពួក​អ្នក​ដែល​ប្រុង​នឹង​ដាស់​ក្រពើ​ឡើង​ផង  <span class="verse" id="V9">៩&nbsp;</span>សូម​ឲ្យ​អស់​ទាំង​ផ្កាយ ដែល​ភ្លឺ​នៅ​ពេល​ព្រលប់​ក្នុង​យប់​នោះ​បាន​ងងឹត​វិញ ឲ្យ​បាន​រក​ពន្លឺ​ឥត​មាន​ឡើយ ក៏​កុំ​ឲ្យ​បាន​ឃើញ​បើក​ពន្លឺ នៅ​ពេល​បច្ចូសកាល​ដែរ  <span class="verse" id="V10">១០&nbsp;</span>ពី​ព្រោះ​មិន​បាន​បិទ​ទ្វារ​ផ្ទៃ​ម្តាយ​ខ្ញុំ​ទេ ក៏​មិន​បាន​បិទ​បាំង​សេចក្តី​វេទនា ពី​ភ្នែក​ខ្ញុំ​ដែរ។ </div><div class='p'> <span class="verse" id="V11">១១&nbsp;</span>ហេតុ​អ្វី​បាន​ជា​ខ្ញុំ​មិន​បាន​ស្លាប់ ចាប់​តាំង​ពី​ក្នុង​ផ្ទៃ ហើយ​ប្រគល់​វិញ្ញាណ​ទៅ​វិញ ក្នុង​កាល​ដែល​ម្តាយ​ខ្ញុំ​បាន​សំរាល​មក​នោះ  <span class="verse" id="V12">១២&nbsp;</span>ម្តេច​ក៏​មាន​ភ្លៅ​ទទួល​ទ្រ​ខ្ញុំ ហើយ​នឹង​ដោះ​ឲ្យ​ខ្ញុំ​បៅ  <span class="verse" id="V13">១៣&nbsp;</span>កុំ​តែ​មាន​ដូច្នោះ នោះ​ខ្ញុំ​បាន​ដេក​ទៅ​ដោយ​សុខ​ស្រួល ខ្ញុំ​នឹង​បាន​ដេក​លក់​ទៅ ដោយ​មាន​សេចក្តី​ស្រាន្ត​ហើយ  <span class="verse" id="V14">១៤&nbsp;</span>នៅ​ជា​មួយ​ពួក​ស្តេច និង​ពួក​អ្នក​ប្រាជ្ញ​នៃ​លោកីយ៍ ជា​ពួក​អ្នក​ដែល​បាន​សង់​ទី​សំងាត់​សំរាប់​ខ្លួន  <span class="verse" id="V15">១៥&nbsp;</span>ឬ​នៅ​ជា​មួយ​នឹង​ពួក​អ្នក​ជា​ប្រធាន ដែល​មាន​មាស ហើយ​បាន​បំពេញ​ផ្ទះ​គេ​ដោយ​ប្រាក់  <span class="verse" id="V16">១៦&nbsp;</span>ឬ​នឹង​ឥត​មាន​ខ្ញុំ​សោះ ដូច​ជា​កូន​រំលូត​លាក់​កំបាំង គឺ​ជា​កូន​ដែល​មិន​បាន​ឃើញ​ពន្លឺ​ឡើយ  <span class="verse" id="V17">១៧&nbsp;</span>នៅ​ទី​នោះ​ពួក​អាក្រក់​លែង​ធ្វើ​ទុក្ខ នៅ​កន្លែង​នោះ ពួក​នឿយ​ហត់​មាន​សេចក្តី​ស្រាកស្រាន្ត  <span class="verse" id="V18">១៨&nbsp;</span>នៅ​ទី​នោះ ពួក​អ្នក​ទោស​មាន​សេចក្តី​សំរាក​ព្រម​គ្នា គេ​មិន​ឮ​សូរ​កំហែង​នៃ​អ្នក​នាយ​ដំរួត​ទៀត​ទេ  <span class="verse" id="V19">១៩&nbsp;</span>មាន​ទាំង​អ្នក​តូច​អ្នក​ធំ​នៅ​ទី​នោះ ហើយ​បាវ​ក៏​បាន​រួច​ពី​ចៅហ្វាយ​ខ្លួន​ដែរ។ </div><div class='p'> <span class="verse" id="V20">២០&nbsp;</span>ហេតុ​អ្វី​បាន​ជា​ឲ្យ​មាន​ពន្លឺ​ភ្លឺ ដល់​មនុស្ស​រង​វេទនា ព្រម​ទាំង​ឲ្យ​ជីវិត ដល់​អ្នក​ដែល​មាន​សេចក្តី​ជូរ​ចត់​ក្នុង​ចិត្ត​ដូច្នេះ  <span class="verse" id="V21">២១&nbsp;</span>គេ​ទន្ទឹង​ចាំ​តែ​ស្លាប់ តែ​សេចក្តី​ស្លាប់​មិន​មក​ដល់​សោះ ទោះ​បើ​គេ​សង្វាត​រក​លើស​ជាង​រក​ទ្រព្យសម្បត្តិ​ផង​ក៏​ដោយ  <span class="verse" id="V22">២២&nbsp;</span>គេ​មាន​សេចក្តី​រីករាយ​ក្រៃលែង ហើយ​ក៏​អរ​សប្បាយ ក្នុង​កាល​ដែល​ប្រទះ​នឹង​ផ្នូរ​ហើយ  <span class="verse" id="V23">២៣&nbsp;</span>ហេតុ​អ្វី​បាន​ជា​ឲ្យ​ពន្លឺ​ភ្លឺ​ដល់​មនុស្ស ដែល​ផ្លូវ​របស់​ខ្លួន​សុទ្ធ​តែ​ងងឹត​ដូច្នេះ គឺ​ជា​អ្នក​ដែល​ព្រះ​បាន​ធ្វើ​របង​ព័ទ្ធ​ជុំវិញ​ហើយ  <span class="verse" id="V24">២៤&nbsp;</span>ព្រោះ​សេចក្តី​ដំអូញ​របស់​ខ្ញុំ ទុក​ដូច​ជា​អាហារ ហើយ​ដំងូរ​ខ្ញុំ​ក៏​ហូរ​ចេញ​ដូច​ជា​ទឹក  <span class="verse" id="V25">២៥&nbsp;</span>ដ្បិត​សេចក្តី​ដែល​ខ្ញុំ​ខ្លាច នោះ​បាន​កើត​ដល់​ខ្ញុំ សេចក្តី​ដែល​នាំ​ឲ្យ​ខ្ញុំ​ភ័យ នោះ​ក៏​មក​ដល់​ខ្ញុំ​ហើយ  <span class="verse" id="V26">២៦&nbsp;</span>ខ្ញុំ​គ្មាន​សេចក្តី​សុខ គ្មាន​សេចក្តី​ក្សេមក្សាន្ត ក៏​គ្មាន​សេចក្តី​សំរាក​ឡើយ គឺ​មាន​តែ​សេចក្តី​ទុក្ខ​ប៉ុណ្ណោះ។ </div><ul class="nav nav-pills">
<li><a href='index.html'>យ៉ូប</a></li>
<li><a href='JOB02.html'>&lt;</a></li>
<li><a href='JOB.html'>៣</a></li>
<li><a href='JOB04.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->