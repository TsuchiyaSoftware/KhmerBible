<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ១០៣</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA102.html'>&lt;</a></li>
<li><a href='PSA.html'>១០៣</a></li>
<li><a href='PSA104.html'>&gt;</a></li>
</ul>
<div class="main">
 <div class='chapterlabel' id="V0"> ១០៣</div><div class='s'>ខ្ញុំ​សូម​សរសើរដំកើង​ព្រះនាម​ដ៏​វិសុទ្ធ​របស់​ព្រះអង្គ​អស់​ពី​ដួង​ចិត្ត! </div><div class='d'>ទំនុក​នៃ​ស្តេច​ដាវីឌ។ </div><div class='q'>
 <span class="verse" id="V1">១&nbsp;</span>ឱ​ព្រលឹង​អញ​អើយ </div><div class='q2'>ចូរ​សរសើរ​ដល់​ព្រះយេហូវ៉ា </div><div class='q2'>ហើយ​គ្រប់​ទាំង​អស់​ដែល​រួម​នៅ​ក្នុង​ខ្លួន​អញ </div><div class='q2'>ចូរ​សរសើរ​ដល់​ព្រះនាម​បរិសុទ្ធ​នៃ​ទ្រង់​ដែរ </div><div class='q'> <span class="verse" id="V2">២&nbsp;</span>ព្រលឹង​អញ​អើយ ចូរ​សរសើរ​ដល់​ព្រះយេហូវ៉ា​ចុះ </div><div class='q2'>ហើយ​កុំ​ឲ្យ​ភ្លេច​បណ្តា​ព្រះគុណ​ណា​មួយ​របស់​ទ្រង់​ឡើយ </div><div class='q'> <span class="verse" id="V3">៣&nbsp;</span>ដែល​ទ្រង់​អត់​ទោស​ចំពោះ​អស់​ទាំង​ការ​ទុច្ចរិត​របស់​ឯង </div><div class='q2'>ទ្រង់​ប្រោស​ជំងឺ​ទាំង​ប៉ុន្មាន​របស់​ឯង​ឲ្យ​ជា </div><div class='q'> <span class="verse" id="V4">៤&nbsp;</span>ក៏​ជួយ​ជីវិត​ឯង​ឲ្យ​រួច​ពី​រណ្តៅ </div><div class='q2'>ហើយ​យក​សេចក្តី​សប្បុរស និង​សេចក្តី​មេត្តាករុណា </div><div class='q2'>បំពាក់​ជា​មកុដ​ឲ្យ​ឯង​វិញ </div><div class='q'> <span class="verse" id="V5">៥&nbsp;</span>ព្រម​ទាំង​ប្រោស​ប្រទាន​ឲ្យ​សំបក​កាយ​នៃ​ឯង </div><div class='q2'>បាន​ស្កប់ស្កល់​ដោយ​របស់​ល្អ </div><div class='q2'>ប្រយោជន៍​ឲ្យ​វ័យ​ក្មេង​ឯង បាន​កែ​ឡើង​ជា​ថ្មី ដូច​ជា​ឥន្ទ្រី </div><div class='q'> <span class="verse" id="V6">៦&nbsp;</span>ព្រះយេហូវ៉ា​ទ្រង់​សំរេច​កិច្ចការ​ដ៏​សុចរិត </div><div class='q2'>ហើយ​នឹង​សេចក្តី​យុត្តិធម៌ </div><div class='q2'>ចំពោះ​អស់​អ្នក​ណា​ដែល​ត្រូវ​គេ​សង្កត់សង្កិន </div><div class='q'> <span class="verse" id="V7">៧&nbsp;</span>ទ្រង់​បាន​សំដែង​ឲ្យ​ម៉ូសេ​ស្គាល់​អស់​ទាំង​ផ្លូវ​របស់​ទ្រង់ </div><div class='q2'>ហើយ​ឲ្យ​ពួក​កូន​ចៅ​អ៊ីស្រាអែល​ស្គាល់​អស់​ទាំង​កិច្ចការ </div><div class='q2'>របស់​ទ្រង់​ដែរ </div><div class='q'> <span class="verse" id="V8">៨&nbsp;</span>ព្រះយេហូវ៉ា​ទ្រង់​មាន​សេចក្តី​មេត្តាករុណា </div><div class='q2'>ហើយ​នឹង​អាណិតអាសូរ </div><div class='q2'>ទ្រង់​យឺត​នឹង​ខ្ញាល់ ហើយ​មាន​សេចក្តី​សប្បុរស​ដ៏​បរិបូរ </div><div class='q'> <span class="verse" id="V9">៩&nbsp;</span>ទ្រង់​នឹង​មិន​បន្ទោស​ជា​ដរាប </div><div class='q2'>ក៏​មិន​ប្រកាន់​ជា​រៀង​រាប​ត​ទៅ​ដែរ </div><div class='q'> <span class="verse" id="V10">១០&nbsp;</span>ទ្រង់​មិន​បាន​ប្រព្រឹត្ត​នឹង​យើង </div><div class='q2'>តាម​អំពើ​បាប​របស់​យើង​ទេ </div><div class='q2'>ក៏​មិន​បាន​សង​តាម​អំពើ​ទុច្ចរិត​របស់​យើង​ដែរ </div><div class='q'> <span class="verse" id="V11">១១&nbsp;</span>ដ្បិត​ដែល​ផ្ទៃ​មេឃ​ខ្ពស់​ជាង​ផែនដី​ច្រើន​ប៉ុណ្ណា </div><div class='q2'>សេចក្តី​សប្បុរស​របស់​ទ្រង់​ក៏​ធំ​ច្រើន​ប៉ុណ្ណោះ </div><div class='q2'>ចំពោះ​អស់​អ្នក​ដែល​កោតខ្លាច​ដល់​ទ្រង់ </div><div class='q'> <span class="verse" id="V12">១២&nbsp;</span>ឯ​ទិស​ខាង​កើត​នៅ​ឆ្ងាយ​ពី​ទិស​ខាង​លិច​យ៉ាង​ណា </div><div class='q2'>ទ្រង់​បាន​ដក​យក​អស់​ទាំង​ការ​ល្មើស​នៃ​យើង </div><div class='q2'>ឲ្យ​ឃ្លាត​ឆ្ងាយ​ពី​យើង​យ៉ាង​នោះ​ដែរ </div><div class='q'> <span class="verse" id="V13">១៣&nbsp;</span>ព្រះយេហូវ៉ា​ទ្រង់​មាន​ព្រះហឫទ័យ​អាណិត​ដល់​អស់​អ្នក </div><div class='q2'>ដែល​កោតខ្លាច​ទ្រង់ </div><div class='q2'>ដូច​ជា​ឪពុក​មាន​ចិត្ត​អាសូរ​ដល់​កូន​របស់​ខ្លួន​ដែរ </div><div class='q'> <span class="verse" id="V14">១៤&nbsp;</span>ដ្បិត​ទ្រង់​ស្គាល់​រាង​កាយ​របស់​យើង </div><div class='q2'>ក៏​នឹក​ចាំ​ថា យើង​គ្រាន់​តែ​ជា​ធូលី​ដី​ប៉ុណ្ណោះ </div><div class='q'> <span class="verse" id="V15">១៥&nbsp;</span>ចំណែក​ឯ​មនុស្ស ថ្ងៃ​អាយុ​របស់​គេ​ធៀប​ដូច​ជា​ស្មៅ </div><div class='q2'>គេ​រីក​ឡើង​ដូច​ជា​ផ្កា​នៅ​ទី​វាល </div><div class='q'> <span class="verse" id="V16">១៦&nbsp;</span>ដ្បិត​កាល​ណា​ខ្យល់​បក់​មក​ត្រូវ នោះ​ក៏​សូន្យ​បាត់​ទៅ </div><div class='q2'>ហើយ​កន្លែង​នោះ​មិន​ស្គាល់​វា​ទៀត </div><div class='q'> <span class="verse" id="V17">១៧&nbsp;</span>តែ​សេចក្តី​សប្បុរស​នៃ​ព្រះយេហូវ៉ា​ស្ថិតស្ថេរ​នៅ </div><div class='q2'>តាំង​ពី​អស់កល្ប​ដរាប​ដល់​អស់​កល្ប​ជានិច្ច </div><div class='q2'>ចំពោះ​អស់​អ្នក​ដែល​កោតខ្លាច​ដល់​ទ្រង់ </div><div class='q2'>សេចក្តី​សុចរិត​របស់​ទ្រង់ ក៏​នៅ​រហូត​ដល់​កូន​ចៅ​គេ​ត​ទៅ </div><div class='q'> <span class="verse" id="V18">១៨&nbsp;</span>គឺ​ដល់​អស់​អ្នក​ដែល​កាន់​តាម​សេចក្តី​សញ្ញា​ទ្រង់ </div><div class='q2'>និង​ពួក​អ្នក​ដែល​នឹក​ចាំ​ពី​អស់​ទាំង​សេចក្តី​បញ្ញត្ត​ទ្រង់ </div><div class='q2'>ដើម្បី​នឹង​ប្រព្រឹត្ត​តាម </div><div class='q'> <span class="verse" id="V19">១៩&nbsp;</span>ព្រះយេហូវ៉ា​ទ្រង់​បាន​តាំង​បល្ល័ង្ក​ទ្រង់​នៅ​លើ​ស្ថានសួគ៌ </div><div class='q2'>ហើយ​រាជ្យ​ទ្រង់​ក៏​គ្រប់គ្រង​លើ​ទាំង​អស់ </div><div class='q'> <span class="verse" id="V20">២០&nbsp;</span>ចូរ​សរសើរ​ដល់​ព្រះយេហូវ៉ា អស់​ពួក​ទេវតា </div><div class='q2'>របស់​ទ្រង់​អើយ ជា​អ្នក​ដែល​មាន​ឥទ្ធិឫទ្ធិ​ខ្លាំង </div><div class='q2'>ហើយ​ក៏​ប្រតិបត្តិ​តាម​បង្គាប់​ទ្រង់ </div><div class='q2'>ដោយ​ស្តាប់​តាម​ព្រះសូរសៀង​នៃ​ព្រះបន្ទូល​ទ្រង់ </div><div class='q'> <span class="verse" id="V21">២១&nbsp;</span>ចូរ​សរសើរ​ដល់​ព្រះយេហូវ៉ា អស់​ពួក​ពលបរិវារ </div><div class='q2'>របស់​ទ្រង់​អើយ </div><div class='q2'>ជា​ពួក​អ្នក​បំរើ​ទ្រង់​ដែល​ធ្វើ​តាម​ព្រះហឫទ័យ </div><div class='q'> <span class="verse" id="V22">២២&nbsp;</span>អស់​ទាំង​ស្នាដៃ​របស់​ទ្រង់​អើយ </div><div class='q2'>ចូរ​សរសើរ​ដល់​ព្រះយេហូវ៉ា </div><div class='q2'>នៅ​គ្រប់​ទី​កន្លែង​ទ្រង់​មាន​អំណាច </div><div class='q2'>ព្រលឹង​អញ​អើយ ចូរ​សរសើរ​ដល់​ព្រះយេហូវ៉ា​ចុះ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA102.html'>&lt;</a></li>
<li><a href='PSA.html'>១០៣</a></li>
<li><a href='PSA104.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->