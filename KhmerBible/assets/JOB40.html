<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ យ៉ូប ៤០</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>យ៉ូប</a></li>
<li><a href='JOB39.html'>&lt;</a></li>
<li><a href='JOB.html'>៤០</a></li>
<li><a href='JOB41.html'>&gt;</a></li>
</ul>
<div class="main">
 <div class='chapterlabel' id="V0"> ៤០</div><div class='s'>ព្រះ​ឆ្លើយ​នឹង​ប្រសាសន៍​របស់​លោក​យ៉ូប </div><div class='p'>
 <span class="verse" id="V1">១&nbsp;</span>ព្រះយេហូវ៉ា​ទ្រង់​មាន​ព្រះបន្ទូល​ដល់​យ៉ូប​ទៀត​ថា  <span class="verse" id="V2">២&nbsp;</span>ឯង​ដែល​ប្រកាន់​ទោស​ដូច្នេះ តើ​នឹង​ធ្វើ​ឲ្យ​ព្រះ​ដ៏​មាន​គ្រប់​ព្រះចេស្តា​រាងចាល​ឬ ឯង​ដែល​បន្ទោស​ដល់​ព្រះ​ដូច្នេះ ចូរ​ឆ្លើយ​មក​ចុះ។ </div><div class='p'> <span class="verse" id="V3">៣&nbsp;</span>នោះ​យ៉ូប​ទូល​ឆ្លើយ​ដល់​ព្រះយេហូវ៉ា​ថា  <span class="verse" id="V4">៤&nbsp;</span>មើល ទូលបង្គំ​ថោក​ទាប​ណាស់ តើ​នឹង​ទូល​ដល់​ទ្រង់​ដូច​ម្តេច​បាន ទូលបង្គំ​នឹង​ដាក់​ដៃ​ខ្ទប់​មាត់​វិញ  <span class="verse" id="V5">៥&nbsp;</span>ទូលបង្គំ​បាន​និយាយ​ម្តង​ហើយ ឥឡូវ​មិន​ឆ្លើយ​ទៀត​ឡើយ អើ បាន​និយាយ​២​ដង​ផង តែ​លែង​ពោល​អ្វី​ទៀត​ហើយ។ </div><div class='p'> <span class="verse" id="V6">៦&nbsp;</span>នោះ​ព្រះយេហូវ៉ា​ទ្រង់​មាន​ព្រះបន្ទូល​ពី​ក្នុង​ខ្យល់កួច តប​ដល់​យ៉ូប​ថា  <span class="verse" id="V7">៧&nbsp;</span>ចូរ​ក្រវាត់​ចង្កេះ​ឯង ដូច​ជា​មនុស្ស​ក្លាហាន​ឥឡូវ​ចុះ ដ្បិត​អញ​នឹង​សួរ​ឯង ហើយ​ឯង​ត្រូវ​ប្រាប់​ដល់​អញ  <span class="verse" id="V8">៨&nbsp;</span>តើ​ឯង​ចង់​រំលុបរំលាង​ទាំង​សេចក្តី​វិនិច្ឆ័យ​របស់​អញ​ផង​ឬ តើ​ឯង​នឹង​កាត់​ទោស​ដល់​អញ​ឲ្យ​តែ​ឯង​បាន​សុចរិត​ឬ​អី  <span class="verse" id="V9">៩&nbsp;</span>តើ​ឯង​មាន​ដៃ​ដូច​ព្រះ​ដែរ​ឬ តើ​ឯង​ចេះ​បញ្ចេញ​សំឡេង​ជា​ផ្គរ​ដូច​ជា​ទ្រង់​បាន​ឬ​ទេ។ </div><div class='p'> <span class="verse" id="V10">១០&nbsp;</span>ចូរ​ឯង​តែង​ខ្លួន ដោយ​សេចក្តី​រុងរឿង និង​សេចក្តី​ខ្ពង់ខ្ពស់​ឥឡូវ ចូរ​ប្រដាប់​ខ្លួន​ដោយ​កិត្តិយស និង​សិរីល្អ​ចុះ  <span class="verse" id="V11">១១&nbsp;</span>ចូរ​ឲ្យ​ឯង​កំចាយ​សេចក្តី​កំហឹង​ឯង ឲ្យ​សុសសាយ​ទៅ ហើយ​បង្ក្រាប​គ្រប់​ទាំង​មនុស្ស ដែល​មាន​ឫក​ខ្ពស់ ដោយ​១​ក្រឡេក​ភ្នែក​ចុះ  <span class="verse" id="V12">១២&nbsp;</span>ចូរ​មើល​ទៅ​គ្រប់​ទាំង​មនុស្ស​ឆ្មើងឆ្មៃ ហើយ​បន្ទាប​គេ ចូរ​ជាន់​ឈ្លី​ពួក​មនុស្ស​អាក្រក់​នៅ​កន្លែង​ដែល​គេ​ឈរ​តែ​ម្តង  <span class="verse" id="V13">១៣&nbsp;</span>ចូរ​កប់​គេ​ទាំង​អស់​គ្នា​នៅ​ក្នុង​ដី ហើយ​ចង់​គ្រលុំ​មុខ​គេ ទុក​ក្នុង​ទី​ងងឹត​នៃ​ផ្នូរ  <span class="verse" id="V14">១៤&nbsp;</span>នោះ​អញ​នឹង​ថ្លែង​ប្រាប់​ពី​ឯង​ថា ដៃ​ស្តាំ​នៃ​ឯង​អាច​នឹង​ជួយ​សង្គ្រោះ​ឯង​បាន។ </div><div class='p'> <span class="verse" id="V15">១៥&nbsp;</span>មើល​ដំរីទឹក ដែល​អញ​បាន​បង្កើត​មក ដូច​ឯង​ដែរ វា​ស៊ី​ស្មៅ​ដូច​គោ  <span class="verse" id="V16">១៦&nbsp;</span>មើល កំឡាំង​វា​នៅ​ត្រង់​ចង្កេះ ហើយ​សេចក្តី​ប្រឹងប្រែង​របស់​វា​នៅ​ត្រង់​សរសៃ​ពោះ  <span class="verse" id="V17">១៧&nbsp;</span>វា​បក់​កន្ទុយ ដូច​ជា​ដើម​តាត្រៅ ហើយ​អស់​ទាំង​សរសៃ​លោង​របស់​វា​ព័ន្ធពាក់​លើ​គ្នា  <span class="verse" id="V18">១៨&nbsp;</span>ឆ្អឹង​វា​ដូច​ជា​បំពង់​លង្ហិន ហើយ​ឆ្អឹង​ជំនីរ​ដូច​ជា​ចំរ៉ឹង​ដែក  <span class="verse" id="V19">១៩&nbsp;</span>វា​ជា​ការ​យ៉ាង​សំខាន់​របស់​ព្រះ ហើយ​ព្រះ​ដែល​បង្កើត​វា​ក៏​បាន​ប្រទាន​ឲ្យ​មាន​ចង្កូម  <span class="verse" id="V20">២០&nbsp;</span>ឯ​អាហារ​វា ក៏​ដុះ​នៅ​លើ​ភ្នំ ជា​កន្លែង​ដែល​សត្វ​ព្រៃ​ទាំងឡាយ​ប្រឡែង​គ្នា  <span class="verse" id="V21">២១&nbsp;</span>វា​ដេក​នៅ​ក្រោម​ម្លប់​ឈើ ជា​ទី​កំបាំង​ក្នុង​ព្រៃ​កក់  <span class="verse" id="V22">២២&nbsp;</span>ដើម​ឈើ​បាំង​ម្លប់​គ្រប​លើ​វា ហើយ​ដើម​ចាក​តាម​មាត់​ទឹក​ក៏​ព័ទ្ធ​វា​ជុំវិញ  <span class="verse" id="V23">២៣&nbsp;</span>មើល បើ​កាល​ណា​ទន្លេ​ជន់​ឡើង វា​មិន​ភ័យ​ទេ ទោះ​បើ​ទន្លេ​ដូច​យ៉ាង​ទន្លេ​យ័រដាន់​ឡើង​លិច​មាត់​ច្រាំង​ក៏​ដោយ គង់​តែ​វា​មាន​ចិត្ត​រឹងត្អឹង​ដែរ  <span class="verse" id="V24">២៤&nbsp;</span>តើ​នឹង​ចាប់​បាន​ក្នុង​កាល​ដែល​កំពុង​នៅ​ភ្នែក​បើក ឬ​នឹង​ខ្លុះ​ច្រមុះ​វា​ដោយ​ដែក​ចោះ​បាន​ឬ​ទេ។ </div><ul class="nav nav-pills">
<li><a href='index.html'>យ៉ូប</a></li>
<li><a href='JOB39.html'>&lt;</a></li>
<li><a href='JOB.html'>៤០</a></li>
<li><a href='JOB41.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->