<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ហេព្រើរ ១</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ហេព្រើរ</a></li>
<li><a href='HEB00.html'>&lt;</a></li>
<li><a href='HEB.html'>១</a></li>
<li><a href='HEB02.html'>&gt;</a></li>
</ul>
<div class="main">
<div class='mt2'>សំបុត្រ​ផ្ញើ​ទៅ​ពួក​សាសន៍ </div><div class='mt'>ហេព្រើរ </div> <div class='chapterlabel' id="V0"> ១</div><div class='s'>សេចក្តី​ផ្តើម </div><div class='p'>
 <span class="verse" id="V1">១&nbsp;</span>ឯ​ព្រះ ដែល​ពី​ដើម ទ្រង់​មាន​ព្រះបន្ទូល​នឹង​ពួក​ឰយុកោ ដោយ​ពួក​ហោរា ជា​ច្រើន​ដង​ច្រើន​បែប  <span class="verse" id="V2">២&nbsp;</span>នៅ​ជាន់​ក្រោយ​បង្អស់​នេះ ទ្រង់​បាន​មាន​ព្រះបន្ទូល​នឹង​យើង​រាល់​គ្នា ដោយសារ​ព្រះរាជ​បុត្រា​វិញ ដែល​ទ្រង់​បាន​តម្រូវ​ឲ្យ​បាន​គ្រង​របស់​ទាំង​អស់ ទុក​ជា​មរដក ព្រម​ទាំង​បង្កើត​លោកីយ៍ ដោយសារ​ព្រះរាជបុត្រា​នោះ​ដែរ  <span class="verse" id="V3">៣&nbsp;</span>គឺ​ទ្រង់​ជា​រស្មី​ភ្លឺ​មក​ពី​សិរីល្អ​នៃ​ព្រះ ហើយ​ជា​រូបភាព​នៃ​អង្គ​ទ្រង់ ទាំង​ទ្រទ្រង់​គ្រប់​របស់​ទាំង​អស់ ដោយសារ​ព្រះបន្ទូល​ដ៏​មាន​ព្រះចេស្តា​នៃ​ទ្រង់ ហើយ​ក្រោយ​ដែល​បាន​សំអាត​អំពើ​បាប របស់​យើង​រាល់​គ្នា​ទាំង​ប៉ុន្មាន នោះ​ក៏​គង់​នៅ​ខាង​ស្តាំ​នៃ​ឫទ្ធានុភាព​នៅ​លើ​ស្ថាន​ដ៏​ខ្ពស់  <span class="verse" id="V4">៤&nbsp;</span>ហើយ​ដែល​ទ្រង់​បាន​ទទួល​នាម​១ទុក​ជា​មរដក ជា​នាម​ដែល​ប្រសើរ​ជាង​នាម​របស់​ពួក​ទេវតា​ប៉ុណ្ណា នោះ​ទ្រង់​ក៏​បាន​ត្រឡប់​ជា​វិសេស​ជាង​ពួក​ទេវតា​ប៉ុណ្ណោះ​ដែរ។ </div><div class='s'>ព្រះយេស៊ូវគ្រីស្ទ​មាន​ឋានៈ​ធំ​ជាង​ពួក​ទេវតា </div><div class='p'> <span class="verse" id="V5">៥&nbsp;</span>ដ្បិត​តើ​ព្រះ​ដែល​មាន​ព្រះបន្ទូល​នឹង​ទេវតា​ណា​មួយ​ថា «ឯង​ជា​កូន​អញ អញ​បាន​បង្កើត​ឯង​នៅ​ថ្ងៃ​នេះ» ឬ​ថា «អញ​នឹង​បាន​ជា​ឪពុក​ដល់​វា ហើយ​វា​នឹង​បាន​ជា​កូន​របស់​អញ» ដូច្នេះ​ឬ​ទេ  <span class="verse" id="V6">៦&nbsp;</span>ហើយ​ម្តង​ទៀត កាល​ទ្រង់​ឲ្យ​ព្រះរាជបុត្រា​មក​ក្នុង​លោកីយ៍ នោះ​ទ្រង់​មាន​ព្រះបន្ទូល​ថា «ចូរ​ឲ្យ​អស់​ទាំង​ទេវតា​នៃ​ព្រះ​ថ្វាយ​បង្គំ​ចុះ»  <span class="verse" id="V7">៧&nbsp;</span>ខាង​ឯ​ពួក​ទេវតា នោះ​ទ្រង់​មាន​ព្រះបន្ទូល​ថា «ទ្រង់​យក​ពួក​ទេវតា​របស់​ទ្រង់ ធ្វើ​ជា​វិញ្ញាណ ហើយ​ពួក​អ្នក​បំរើ​ទ្រង់​ធ្វើ​ជា​អណ្តាត​ភ្លើង»  <span class="verse" id="V8">៨&nbsp;</span>តែ​ខាង​ឯ​ព្រះរាជបុត្រា​វិញ នោះ​ទ្រង់​មាន​ព្រះបន្ទូល​ថា «ឱ​ព្រះ​អើយ បល្ល័ង្ក​ទ្រង់​នៅ​ជាប់​អស់​កល្ប​ជានិច្ច​រៀង​រាប​ត​ទៅ ព្រះ​ដំបង​ពេជ្រ​របស់​រាជ្យ​ទ្រង់ នោះ​ជា​ដំបង​សុចរិត  <span class="verse" id="V9">៩&nbsp;</span>ទ្រង់​បាន​ស្រឡាញ់​សេចក្តី​សុចរិត ហើយ​ស្អប់​ការ​ទទឹង​ច្បាប់ ហេតុ​នោះ​បាន​ជា​ព្រះ គឺ​ជា​ព្រះ​នៃ​ទ្រង់​បាន​ចាក់​ប្រេង​ថ្វាយ​ទ្រង់ ជា​ប្រេង​នៃ​សេចក្តី​ត្រេកអរ​សាទរ លើស​ជាង​ពួក​សំឡាញ់​នៃ​ទ្រង់»  <span class="verse" id="V10">១០&nbsp;</span>ហើយ​ថា «ឱ​ព្រះអម្ចាស់​អើយ កាល​ដើម​ដំបូង ទ្រង់​បាន​បង្ក​ឫស​ផែនដី ហើយ​ផ្ទៃ​មេឃ​ក៏​ជា​ការ​ដែល​ព្រះហស្ត​ទ្រង់​ធ្វើ​ដែរ  <span class="verse" id="V11">១១&nbsp;</span>ឯ​របស់​ទាំង​នោះ​នឹង​សាបសូន្យ​ទៅ តែ​ទ្រង់​នឹង​គង់​នៅ​ជាប់​ដដែល របស់​ទាំង​នោះ​នឹង​ចាស់​ទៅ ដូច​ជា​សំលៀកបំពាក់  <span class="verse" id="V12">១២&nbsp;</span>ទ្រង់​នឹង​ឆ្មូល​ទៅ​ដូច​ជា​អាវ ហើយ​របស់​ទាំង​នោះ​ក៏​នឹង​ប្រែ​ក្លាយ​ទៅ តែ​ទ្រង់​នៅ​តែ​ដដែល ព្រះជន្ម​ទ្រង់​មិន​ចេះ​ផុត​ឡើយ»  <span class="verse" id="V13">១៣&nbsp;</span>តើ​ទ្រង់​ដែល​មាន​ព្រះបន្ទូល​ទៅ​ទេវតា​ណា​មួយ​ថា «ចូរ​អង្គុយ​ខាង​ស្តាំ​អញ ទាល់​តែ​អញ​ដាក់​ពួក​ខ្មាំងសត្រូវ​ឯង ទុក​ជា​កំណល់​កល់​ជើង​ឯង»ដូច្នេះ​ឬ​ទេ  <span class="verse" id="V14">១៤&nbsp;</span>តើ​ពួក​ទេវតា​ទាំង​នោះ​មិន​មែន​ជា​វិញ្ញាណ​បំរើ ដែល​ទ្រង់​បាន​ចាត់​មក សំរាប់​ការងារ​ជួយ ដល់​ពួក​ដែល​ត្រូវ​ទទួល​សេចក្តី​សង្គ្រោះ​ជា​មរដក​ទេ​ឬ​អី។ </div><ul class="nav nav-pills">
<li><a href='index.html'>ហេព្រើរ</a></li>
<li><a href='HEB00.html'>&lt;</a></li>
<li><a href='HEB.html'>១</a></li>
<li><a href='HEB02.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->