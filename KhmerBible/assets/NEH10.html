<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ នេហេមា ១០</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>នេហេមា</a></li>
<li><a href='NEH09.html'>&lt;</a></li>
<li><a href='NEH.html'>១០</a></li>
<li><a href='NEH11.html'>&gt;</a></li>
</ul>
<div class="main">
 <div class='chapterlabel' id="V0"> ១០</div><div class='p'>
 <span class="verse" id="V1">១&nbsp;</span>រីឯ​ពួក​អ្នក​ដែល​បោះ​ត្រា នោះ​គឺ​នេហេមា កូន​ហាកាលា ជា​ចៅហ្វាយ​ទី​ក្រុង បន្ទាប់​មក សេដេគា  <span class="verse" id="V2">២&nbsp;</span>រួច​សេរ៉ាយ៉ា អ័សារា យេរេមា  <span class="verse" id="V3">៣&nbsp;</span>ផាសហ៊ើរ អ័ម៉ារា ម៉ាលគា  <span class="verse" id="V4">៤&nbsp;</span>ហាធូស សេបានា ម៉ាលូក  <span class="verse" id="V5">៥&nbsp;</span>ហារីម ម្រេម៉ូត អូបាឌា  <span class="verse" id="V6">៦&nbsp;</span>ដានីយ៉ែល គីនេថោន បារូក  <span class="verse" id="V7">៧&nbsp;</span>មស៊ូឡាម អ័ប៊ីយ៉ា មីយ៉ាមីន  <span class="verse" id="V8">៨&nbsp;</span>ម្អាស៊ា ប៊ីលកាយ សេម៉ាយ៉ា នោះ​សុទ្ធ​តែ​ជា​ពួក​សង្ឃ។ </div><div class='p'> <span class="verse" id="V9">៩&nbsp;</span>ឯ​ពួក​លេវី គឺ​យេសួរ ជា​កូន​អ័សានា និង​ប៊ីនុយ ឯ​ខាង​ពួក​កូន​ចៅ​ហេណាដាឌ មាន​អ័ឌីអែល  <span class="verse" id="V10">១០&nbsp;</span>និង​ពួក​បង​ប្អូន​គេ គឺ​សេបានា ហូឌា កេលីថា ពេឡាយ៉ា ហាណាន  <span class="verse" id="V11">១១&nbsp;</span>មីកា រេហុប ហាសាបយ៉ា  <span class="verse" id="V12">១២&nbsp;</span>សាគើរ សេរេប៊ីយ៉ា សេបានា  <span class="verse" id="V13">១៣&nbsp;</span>ហូឌា បានី និង​បេនីនូ។ </div><div class='p'> <span class="verse" id="V14">១៤&nbsp;</span>ឯ​ពួក​ដែល​ជា​កំពូល​លើ​បណ្តាជន នោះ​គឺ​ប៉ារ៉ូស ផាហាត-ម៉ូអាប់ អេឡាំ សាធូរ បានី  <span class="verse" id="V15">១៥&nbsp;</span>ប៊ូននី អាសកាឌ បេបាយ  <span class="verse" id="V16">១៦&nbsp;</span>អ័ដូនីយ៉ា ប៊ីកវ៉ាយ អេឌីន  <span class="verse" id="V17">១៧&nbsp;</span>អេធើ ហេសេគា អ័ស៊ើរ  <span class="verse" id="V18">១៨&nbsp;</span>ហូឌា ហាស៊ូម បេសាយ  <span class="verse" id="V19">១៩&nbsp;</span>ហារីប អ័ណាថូត នេបាយ  <span class="verse" id="V20">២០&nbsp;</span>ម៉ាកពីអាស មស៊ូឡាម ហេស៊ារ  <span class="verse" id="V21">២១&nbsp;</span>មសេសាបេល សាដុក យ៉ាដួរ  <span class="verse" id="V22">២២&nbsp;</span>ពេឡាធា ហាណាន អ័ណាយ៉ា  <span class="verse" id="V23">២៣&nbsp;</span>ហូសេ ហាណានា ហាស៊ូប  <span class="verse" id="V24">២៤&nbsp;</span>ហាឡូហេស ពីឡាហា សូបេក  <span class="verse" id="V25">២៥&nbsp;</span>រេហ៊ូម ហាសាបណា ម្អាសេយ៉ា  <span class="verse" id="V26">២៦&nbsp;</span>អ័ហ៊ីយ៉ា ហាណាន អ័ណាន  <span class="verse" id="V27">២៧&nbsp;</span>ម៉ាលូក ហារីម និង​ប្អាណា។ </div><div class='p'> <span class="verse" id="V28">២៨&nbsp;</span>ឯ​ពួក​បណ្តាជន​ឯ​ទៀត ពួក​សង្ឃ ពួក​លេវី ពួក​ឆ្មាំ​ទ្វារ ពួក​ចំរៀង ពួក​នេធីនិម និង​អស់​អ្នក​ដែល​បាន​ញែក​ខ្លួន​ចេញ ពី​ពួក​សាសន៍​នៃ​ស្រុក​ទាំង​នោះ ចូល​ខាង​ក្រឹត្យវិន័យ​របស់​ព្រះ​វិញ ព្រម​ទាំង​ប្រពន្ធ និង​កូន​ប្រុស​កូន​ស្រី​គេ គឺ​អស់​អ្នក​ណា​ដែល​មាន​ចំណេះ​មាន​យោបល់  <span class="verse" id="V29">២៩&nbsp;</span>គេ​ក៏​កាន់​ខ្ជាប់​តាម​បង​ប្អូន និង​ពួក​អ្នក​មាន​ត្រកូល​ខ្ពស់​ក្នុង​ពួក​គេ​ដែរ គេ​តាំង​សេចក្តី​ផ្តាសា​ដល់​ខ្លួន ដោយ​ស្បថ​ថា នឹង​កាន់​តាម​ក្រឹត្យវិន័យ​របស់​ព្រះ ដែល​បាន​ប្រទាន​មក ដោយសារ​លោក​ម៉ូសេ ជា​អ្នក​បំរើ​ទ្រង់ ហើយ​ឲ្យ​រក្សា និង​ប្រព្រឹត្ត​តាម​គ្រប់​ទាំង​ក្រឹត្យក្រម​របស់​ព្រះយេហូវ៉ា ជា​ព្រះអម្ចាស់​នៃ​យើង​រាល់​គ្នា ព្រម​ទាំង​ច្បាប់​យុត្តិធម៌ និង​បញ្ញត្ត​ទ្រង់​ផង  <span class="verse" id="V30">៣០&nbsp;</span>ហើយ​ថា​យើង​មិន​ឲ្យ​កូន​ស្រី​យើង​ទៅ​សាសន៍​ទាំង​ប៉ុន្មាន​ដែល​នៅ​ក្នុង​ស្រុក ឬ​យក​កូន​ស្រី​របស់​គេ​មក​ឲ្យ​កូន​ប្រុស​យើង​ឡើយ  <span class="verse" id="V31">៣១&nbsp;</span>ហើយ​បើ​សាសន៍​ដទៃ ដែល​នៅ​ក្នុង​ស្រុក គេ​យក​ទំនិញ ឬ​ស្រូវ​អង្ករ​អ្វី​មក​លក់ នៅ​ថ្ងៃ​ឈប់​សំរាក នោះ​យើង​មិន​ព្រម​ទិញ​ពី​គេ​នៅ​ថ្ងៃ​នោះ ឬ​នៅ​ថ្ងៃ​បរិសុទ្ធ​ណា​ឡើយ ហើយ​ថា​យើង​រាល់​គ្នា​នឹង​ផ្អាក​ទុក​ឆ្នាំ​ទី​៧​ព្រម​ទាំង​លើក​លែង​ទារ​បំណុល​ទាំង​អស់​ផង។ </div><div class='p'> <span class="verse" id="V32">៣២&nbsp;</span>មួយ​ទៀត យើង​រាល់​គ្នា​ក៏​តាំង​ច្បាប់ ឲ្យ​ត្រូវ​បង់​១​ភាគ​ក្នុង​៣ ក្នុង​១​រៀល​រាល់​តែ​ឆ្នាំ សំរាប់​ការងារ​ព្រះវិហារ​របស់​ព្រះ​នៃ​យើង​រាល់​គ្នា  <span class="verse" id="V33">៣៣&nbsp;</span>ជា​ដំឡៃ​នៃ​នំបុ័ង​តាំង​ទុក​ដង្វាយ​ម្សៅ​ដែល​ថ្វាយ​ជានិច្ច និង​ដង្វាយ​ដុត​ជានិច្ច ហើយ​នៅ​ថ្ងៃ​ឈប់​សំរាក ថ្ងៃ​ចូល​ខែ និង​បុណ្យ​មាន​កំណត់​ទាំង​ប៉ុន្មាន ព្រម​ទាំង​របស់​បរិសុទ្ធ ដង្វាយ​លោះ​បាប ដែល​ថ្វាយ​ឲ្យ​ធួន​នឹង​បាប​ពួក​អ៊ីស្រាអែល និង​គ្រប់​ទាំង​ការងារ​ក្នុង​ព្រះវិហារ របស់​ព្រះ​នៃ​យើង​រាល់​គ្នា​ទាំង​អស់​ផង  <span class="verse" id="V34">៣៤&nbsp;</span>យើង​រាល់​គ្នា ជា​ពួក​សង្ឃ ពួក​លេវី និង​ពួក​បណ្តាជន​ក៏​ចាប់​ឆ្នោត​ពី​ដំណើរ​ដង្វាយ​ឧស ដើម្បី​នឹង​យក​មក​ក្នុង​ព្រះវិហារ​របស់​ព្រះ​នៃ​យើង តាម​វង្ស​របស់​ឪពុក​យើង តាម​ពេល​កំណត់​រាល់​តែ​ឆ្នាំ សំរាប់​នឹង​ដុត​នៅ​លើ​អាសនា​នៃ​ព្រះយេហូវ៉ា ជា​ព្រះ​របស់​យើង ដូច​មាន​សេចក្តី​កត់​ទុក​ក្នុង​ក្រឹត្យវិន័យ  <span class="verse" id="V35">៣៥&nbsp;</span>ហើយ​ឲ្យ​យក​ផល​ដំបូង ពី​ស្រែ​ចំការ​របស់​យើង និង​ផល​ដំបូង​ពី​ឈើ​គ្រប់​មុខ មក​ឯ​ព្រះវិហារ​នៃ​ព្រះយេហូវ៉ា​រាល់ៗ​ឆ្នាំ  <span class="verse" id="V36">៣៦&nbsp;</span>ព្រម​ទាំង​កូន​ច្បង​របស់​ខ្លួន​យើង និង​របស់​សត្វ​យើង​ផង ដូច​ជា​បាន​កត់​ទុក​ក្នុង​ក្រឹត្យវិន័យ​ហើយ និង​កូន​ច្បង​ក្នុង​ហ្វូង​គោ ហ្វូង​ចៀម​របស់​យើង មក​ឯ​ព្រះវិហារ​របស់​ព្រះ​នៃ​យើង ឲ្យ​ដល់​ពួក​សង្ឃ​ដែល​ធ្វើ​ការងារ​ក្នុង​ព្រះវិហារ​របស់​ព្រះ​នៃ​យើង  <span class="verse" id="V37">៣៧&nbsp;</span>ហើយ​ឲ្យ​យក​ផល​នៃ​ម្សៅ​លាយ​ដំបូង ដង្វាយ​លើក​ចុះ​ឡើង ផ្លែ​ឈើ​គ្រប់​មុខ ទឹក​ទំពាំងបាយជូរ និង​ប្រេង មក​ឲ្យ​ពួក​សង្ឃ នៅ​ក្នុង​បន្ទប់​ព្រះវិហារ​របស់​ព្រះ​នៃ​យើង ព្រម​ទាំង​ដង្វាយ​១​ភាគ​ក្នុង​១០​ពី​ផល​ដី​យើង មក​ឲ្យ​ពួក​លេវី​ផង ដ្បិត​នៅ​ក្នុង​ទី​ក្រុង​ទាំង​ប៉ុន្មាន នោះ​គឺ​ជា​ពួក​លេវី ដែល​ទទួល​យក​ដង្វាយ​១​ភាគ​ក្នុង​១០​ពី​ផល​នៃ​ស្រែ​ចំការ​យើង  <span class="verse" id="V38">៣៨&nbsp;</span>ហើយ​ពួក​កូន​ចៅ​អើរ៉ុន​ដ៏​ជា​សង្ឃ ក៏​នៅ​ជា​មួយ​នឹង​ពួក​កូន​ចៅ​លេវី ក្នុង​កាល​ដែល​គេ​ទទួល​យក​ដង្វាយ​១​ភាគ​ក្នុង​១០​នោះ​ដែរ រួច​ពួក​លេវី​ត្រូវ​យក​១​ភាគ​ក្នុង​១០ ពី​ដង្វាយ​១​ភាគ​ក្នុង​១០​នោះ ឯ​ព្រះវិហារ​របស់​ព្រះយេហូវ៉ា ជា​ព្រះ​នៃ​យើង ដាក់​ក្នុង​បន្ទប់ ជា​ឃ្លាំង​នៃ​ព្រះវិហារ​ដែរ  <span class="verse" id="V39">៣៩&nbsp;</span>ដ្បិត​ពួក​កូន​ចៅ​អ៊ីស្រាអែល ព្រម​ទាំង​ពួក​កូន​ចៅ​លេវី ត្រូវ​យក​ដង្វាយ​លើក​ចុះ​ឡើង ពី​ស្រូវ ទឹក​ទំពាំងបាយជូរ និង​ប្រេង​មក​ដាក់​ក្នុង​បន្ទប់ ជា​កន្លែង​ដែល​ទុក​គ្រឿង​ប្រដាប់​របស់​ទី​បរិសុទ្ធ​ទាំង​ប៉ុន្មាន ហើយ​ពួក​សង្ឃ​ដែល​ធ្វើ​ការងារ ពួក​ឆ្មាំ​ទ្វារ និង​ពួក​ចំរៀង​ក៏​នៅ​ទី​នោះ​ដែរ យើង​រាល់​គ្នា​មិន​ព្រម​បោះបង់​ចោល​ព្រះវិហារ របស់​ព្រះ​នៃ​យើង​ឡើយ។ </div><ul class="nav nav-pills">
<li><a href='index.html'>នេហេមា</a></li>
<li><a href='NEH09.html'>&lt;</a></li>
<li><a href='NEH.html'>១០</a></li>
<li><a href='NEH11.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->