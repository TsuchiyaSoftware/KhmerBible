<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៦២</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA061.html'>&lt;</a></li>
<li><a href='PSA.html'>៦២</a></li>
<li><a href='PSA063.html'>&gt;</a></li>
</ul>
<div class="main">
 <div class='chapterlabel' id="V0"> ៦២</div><div class='s'>នៅ​ជិត​ព្រះអង្គ​ខ្ញុំ​មាន​សេចក្តី​សុខសាន្ត </div><div class='d'>ទំនុក​របស់​ស្តេច​ដាវីឌ ដែល​ទ្រង់​លើក​ឲ្យ​មេ​ភ្លេង សំរាប់​លោក​យេឌូថិន។ </div><div class='q'>
 <span class="verse" id="V1">១&nbsp;</span>ព្រលឹង​ខ្ញុំ​រង់ចាំ​ព្រះអង្គ​តែ​មួយ </div><div class='q2'>ដោយ​ស្ងៀម​ស្ងាត់ </div><div class='q2'>សេចក្តី​សង្គ្រោះ​របស់​ខ្ញុំ​ក៏​មក​តែ​ពី​ទ្រង់​ដែរ </div><div class='q'> <span class="verse" id="V2">២&nbsp;</span>គឺ​ទ្រង់​តែ​មួយ​ព្រះអង្គ​ដែល​ជា​ថ្មដា </div><div class='q2'>ហើយ​ជា​សេចក្តី​សង្គ្រោះ​នៃ​ខ្ញុំ </div><div class='q2'>ក៏​ជា​ប៉ម​យ៉ាង​ខ្ពស់​របស់​ខ្ញុំៗ​មិន​ត្រូវ​រង្គើ​ជា​ខ្លាំង​ឡើយ </div><div class='q'> <span class="verse" id="V3">៣&nbsp;</span>តើ​អ្នក​រាល់​គ្នា​នឹង​សង្ខុញ​ចូល​ទៅ​លើ​មនុស្ស </div><div class='q2'>ទាំង​ចង់​សំឡាប់​គេ​ដល់​កាល​ណា​ទៀត </div><div class='q2'>ប្រៀប​ដូច​ជា​កំផែង​ដែល​ទ្រេត </div><div class='q2'>ដូច​ជា​របង​ដែល​ចង់​រលំ​ហើយ </div><div class='q'> <span class="verse" id="V4">៤&nbsp;</span>គេ​ប្រឹក្សា​គ្នា </div><div class='q2'>ដើម្បី​តែ​នឹង​ទំលាក់​អ្នក​នោះ​ចុះ​ពី​យស​របស់​ខ្លួន </div><div class='q2'>គេ​ចូល​ចិត្ត​នឹង​សេចក្តី​ភូតភរ មាត់​គេ​ឲ្យ​ពរ </div><div class='q2'>តែ​នៅ​ក្នុង​ចិត្ត គេ​ប្រទេច​ផ្តាសា​វិញ។ –បង្អង់ </div><div class='q'> <span class="verse" id="V5">៥&nbsp;</span>៙ ព្រលឹង​ខ្ញុំ​អើយ ចូរ​នៅ​ស្ងៀម​ចាំ​តែ​ព្រះ​ចុះ </div><div class='q2'>ដ្បិត​សេចក្តី​សង្ឃឹម​របស់​ខ្ញុំ នោះ​មក​តែ​ពី​ទ្រង់​ទេ </div><div class='q'> <span class="verse" id="V6">៦&nbsp;</span>គឺ​ទ្រង់​តែ​១​ព្រះអង្គ​ដែល​ជា​ថ្មដា </div><div class='q2'>ហើយ​ជា​សេចក្តី​សង្គ្រោះ​នៃ​ខ្ញុំ </div><div class='q2'>ក៏​ជា​ប៉ម​យ៉ាង​ខ្ពស់​របស់​ខ្ញុំៗ​មិន​ត្រូវ​រង្គើ​ឡើយ </div><div class='q'> <span class="verse" id="V7">៧&nbsp;</span>សេចក្តី​សង្គ្រោះ និង​សិរីល្អ​របស់​ខ្ញុំ នោះ​នៅ​នឹង​ព្រះ </div><div class='q2'>ឯ​ថ្មដា​នៃ​កំឡាំង​ខ្ញុំ និង​ទី​ពឹង​ជ្រក​របស់​ខ្ញុំ </div><div class='q2'>ក៏​នៅ​ក្នុង​ព្រះ​ដែរ </div><div class='q'> <span class="verse" id="V8">៨&nbsp;</span>ជន​ទាំងឡាយ​អើយ ចូរ​ទុក​ចិត្ត​នឹង​ទ្រង់​ជានិច្ច </div><div class='q2'>ចូរ​អ្នក​រាល់​គ្នា​ប្លុង​ចិត្ត​នៅ​ចំពោះ​ទ្រង់ </div><div class='q2'>ព្រះ​ទ្រង់​ជា​ទី​ពឹង​ជ្រក​សំរាប់​យើង​ខ្ញុំ។ –បង្អង់ </div><div class='p'> <span class="verse" id="V9">៩&nbsp;</span>៙ ប្រាកដ​មែន មនុស្ស​ធម្មតា​ជា​អសារ​ឥត​ការ </div><div class='q2'>ហើយ​មនុស្ស​មាំទាំ​ជា​សេចក្តី​បោកប្រាស់ </div><div class='q2'>បើ​នឹង​ថ្លឹង​គេ​នៅ​ជញ្ជីង </div><div class='q2'>នោះ​ទាំង​អស់​រួច​គ្នា​ស្រាល​ជាង​ខ្យល់​ដង្ហើម​ទៅ​ទៀត </div><div class='q'> <span class="verse" id="V10">១០&nbsp;</span>កុំ​ឲ្យ​ទុក​ចិត្ត​នឹង​សេចក្តី​សង្កត់សង្កិន​ឡើយ </div><div class='q2'>ក៏​កុំ​ឲ្យ​អួត​ខ្លួន​ក្នុង​ការ​លួច​ប្លន់​ដែរ </div><div class='q2'>បើ​កាល​ណា​មាន​ទ្រព្យ​សម្បត្តិ​ចំរើន​ឡើង </div><div class='q2'>នោះ​កុំ​ឲ្យ​ទុក​ចិត្ត​នឹង​របស់​ទាំង​នោះ​ឲ្យ​សោះ </div><div class='q'> <span class="verse" id="V11">១១&nbsp;</span>ព្រះ​ទ្រង់​បាន​មាន​ព្រះបន្ទូល​ម្តង​ហើយ </div><div class='q2'>ខ្ញុំ​បាន​ឮ​សេចក្តី​នេះ​២​ដង​ផង គឺ​ថា </div><div class='q2'>ឫទ្ធានុភាព​សំរេច​នៅ​លើ​ព្រះ </div><div class='q'> <span class="verse" id="V12">១២&nbsp;</span>ឱ​ព្រះអម្ចាស់​អើយ </div><div class='q2'>សេចក្តី​សប្បុរស​ក៏​ជា​របស់​ផង​ទ្រង់​ដែរ </div><div class='q2'>ដ្បិត​ទ្រង់​សង​ដល់​គ្រប់​មនុស្ស​ទាំង​អស់ </div><div class='q2'>តាម​ការ​ប្រព្រឹត្ត​របស់​គេ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA061.html'>&lt;</a></li>
<li><a href='PSA.html'>៦២</a></li>
<li><a href='PSA063.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->