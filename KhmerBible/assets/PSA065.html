<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៦៥</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA064.html'>&lt;</a></li>
<li><a href='PSA.html'>៦៥</a></li>
<li><a href='PSA066.html'>&gt;</a></li>
</ul>
<div class="main">
 <div class='chapterlabel' id="V0"> ៦៥</div><div class='s'>ឱ​ព្រះអង្គ​អើយ យើង​ខ្ញុំ​ត្រូវ​តែ​សរសើរដំកើង​ព្រះអង្គ </div><div class='d'>ទំនុក​ជា​បទ​ចំរៀង​របស់​ស្តេច​ដាវីឌ ដែល​ទ្រង់​លើក​សំរាប់​មេ​ភ្លេង។ </div><div class='q'>
 <span class="verse" id="V1">១&nbsp;</span>ឱ​ព្រះអង្គ​អើយ </div><div class='q2'>សេចក្តី​សរសើរ​ចាំ​តែ​ទ្រង់​នៅ​ក្រុង​ស៊ីយ៉ូន </div><div class='q2'>នោះ​គេ​នឹង​លា​បំណន់​ចំពោះ​ទ្រង់ </div><div class='q'> <span class="verse" id="V2">២&nbsp;</span>ឱ​ព្រះ​ដែល​ស្តាប់​សេចក្តី​អធិស្ឋាន​អើយ </div><div class='q2'>អស់​ទាំង​មនុស្សនឹង​មូល​មក​ឯ​ទ្រង់ </div><div class='q'> <span class="verse" id="V3">៣&nbsp;</span>អស់​ទាំង​សេចក្តី​ទុច្ចរិត​តែងតែ​ឈ្នះ​ទូលបង្គំ </div><div class='q2'>ឯ​ការ​រំលង​របស់​យើង​ខ្ញុំ </div><div class='q2'>នោះ​ទ្រង់​នឹង​ជំរះ​ចោល​ចេញ </div><div class='q'> <span class="verse" id="V4">៤&nbsp;</span>មាន​ពរ​ហើយ អ្នក​ណា​ដែល​ទ្រង់​រើស </div><div class='q2'>ហើយ​នាំ​មក​នៅ​ចំពោះ​ទ្រង់ </div><div class='q2'>ដើម្បី​ឲ្យ​បាន​អាស្រ័យ​នៅ​ក្នុង​ព្រះលាន​ទ្រង់ </div><div class='q2'>យើង​ខ្ញុំ​នឹង​បាន​ស្កប់​ចិត្ត​ដោយ​សេចក្តី​លំអ </div><div class='q2'>នៃ​ដំណាក់​ទ្រង់ </div><div class='q2'>គឺ​ជា​ព្រះវិហារ​ដ៏​បរិសុទ្ធ​របស់​ទ្រង់ </div><div class='q'> <span class="verse" id="V5">៥&nbsp;</span>ឱ​ព្រះ​ដ៏​ជួយ​សង្គ្រោះ​យើង​ខ្ញុំ​អើយ </div><div class='q2'>ទ្រង់​នឹង​ឆ្លើយ​មក​យើង​ខ្ញុំ ដោយ​ការ​គួរ​ស្ញែង​ខ្លាច​តាម </div><div class='q2'>សេចក្តី​សុចរិត </div><div class='q2'>ទ្រង់​ជា​ទី​ទុក​ចិត្ត​សង្ឃឹម​ស្មោះ </div><div class='q2'>នៃ​គ្រប់​ទាំង​ចុង​ផែនដី​បំផុត </div><div class='q2'>ហើយ​នឹង​ចុង​សមុទ្រ​នៅ​ទី​ឆ្ងាយ​ផង </div><div class='q'> <span class="verse" id="V6">៦&nbsp;</span>ទ្រង់​បាន​តាំង​អស់​ទាំង​ភ្នំ​ឲ្យ​មាំមួន ដោយ​ឥទ្ធិឫទ្ធិ​នៃ​ទ្រង់ </div><div class='q2'>ទ្រង់​ក្រវាត់​ដោយ​ឫទ្ធានុភាព </div><div class='q'> <span class="verse" id="V7">៧&nbsp;</span>ទ្រង់​ធ្វើ​ឲ្យ​សូរ​សន្ធឹក​នៃ​សមុទ្រ​បាន​ស្ងប់​ឈឹង </div><div class='q2'>ព្រម​ទាំង​សូរ​សន្ធឹក​នៃ​រលក </div><div class='q2'>និង​ការ​ជ្រួលជ្រើម​នៃ​បណ្តាជន​ទាំងឡាយ​ផង </div><div class='q'> <span class="verse" id="V8">៨&nbsp;</span>ឯ​ពួក​អ្នក​ដែល​នៅ​ទី​ឆ្ងាយ​បំផុត </div><div class='q2'>គេ​ក៏​ខ្លាច​ដោយ​ការ​អស្ចារ្យ​របស់​ទ្រង់ </div><div class='q2'>ទ្រង់​បណ្តាល​ឲ្យ​ពេល​ព្រលឹម​ស្រាង </div><div class='q2'>និង​ពេល​ល្ងាច​ព្រលប់ បាន​អរ​សប្បាយ​ផង​គ្នា </div><div class='q'> <span class="verse" id="V9">៩&nbsp;</span>ទ្រង់​ក៏​ថែ​រក្សា ហើយ​ស្រោច​ស្រប់​ផែនដី </div><div class='q2'>ព្រម​ទាំង​ធ្វើ​ឲ្យ​មាន​ផល​កាន់​តែ​ច្រើន​ឡើង </div><div class='q2'>ដោយ​ទន្លេ​នៃ​ព្រះ​មាន​ទឹក​ពេញ </div><div class='q2'>រួច​ទ្រង់​ផ្គត់ផ្គង់​ឲ្យ​មាន​ស្រូវ ដោយ​រៀបចំ​ផែនដី​យ៉ាង​នោះ </div><div class='q'> <span class="verse" id="V10">១០&nbsp;</span>ទ្រង់​ស្រោច​គន្លង​ទាំង​ប៉ុន្មាន​ជា​បរិបូរ </div><div class='q2'>ក៏​ពង្រាប​អាចម៍​បំណះ </div><div class='q2'>ហើយ​ធ្វើ​ឲ្យ​ដី​ទន់ ដោយ​ទឹក​ភ្លៀង ក៏​ប្រទាន​ពរ​ដល់​ពន្លក </div><div class='q'> <span class="verse" id="V11">១១&nbsp;</span>ទ្រង់​ប្រោស​ប្រទាន​ឲ្យ​ឆ្នាំ​បាន​ប្រកប​ដោយ </div><div class='q2'>សេចក្តី​សប្បុរស​នៃ​ទ្រង់​វិល​ខួប </div><div class='q2'>ហើយ​អស់​ទាំង​ផ្លូវ​ទ្រង់​ក៏​ស្រក់​ជា​សេចក្តី​បរិបូរ </div><div class='q'> <span class="verse" id="V12">១២&nbsp;</span>នោះ​ក៏​ស្រក់​មក​លើ​ដី​ឃ្វាល​សត្វ​នៅ​ទី​រហោស្ថាន </div><div class='q2'>ហើយ​អស់​ទាំង​ទួល​ក៏​ព័ទ្ធ​ដោយ​សេចក្តី​អំណរ​ដែរ </div><div class='q'> <span class="verse" id="V13">១៣&nbsp;</span>អស់​ទាំង​ដី​ឃ្វាល​សត្វ​បាន​ប្រដាប់​ដោយ​ហ្វូង​ចៀម </div><div class='q2'>ឯ​ច្រក​ភ្នំ​ទាំង​ប៉ុន្មាន នោះ​ក៏​មាន​ស្រូវ​ដាស​ពាសពេញ </div><div class='q2'>ទី​ទាំង​នោះ​បន្លឺ​ឡើង ដោយ​អំណរ ហើយ​ក៏​ច្រៀង​ផង។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA064.html'>&lt;</a></li>
<li><a href='PSA.html'>៦៥</a></li>
<li><a href='PSA066.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->