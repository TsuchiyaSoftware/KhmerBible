<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៥៦</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA055.html'>&lt;</a></li>
<li><a href='PSA.html'>៥៦</a></li>
<li><a href='PSA057.html'>&gt;</a></li>
</ul>
<div class="main">
 <div class='chapterlabel' id="V0"> ៥៦</div><div class='s'>ខ្ញុំ​ទុក​ចិត្ត​លើ​ព្រះ តើ​មនុស្ស​អាច​ធ្វើ​អ្វី​ខ្ញុំ​កើត? </div><div class='d'>ពាក្យ​កាព្យ​របស់​ស្តេច​ដាវីឌ ដែល​ទ្រង់​លើក​តាម​បទ «សត្វ​ព្រាប​គ​នៅ​ស្រុក​ឆ្ងាយ» ក្នុង​កាល ដែល​សាសន៍​ភីលីស្ទីន​ចាប់​ទ្រង់​នៅ​ក្រុង​កាថ សំរាប់​មេ​ភ្លេង។ </div><div class='p'>
 <span class="verse" id="V1">១&nbsp;</span>ឱ​ព្រះអង្គ​អើយ </div><div class='q2'>សូម​ទ្រង់​អាណិត​មេត្តា​ដល់​ទូលបង្គំ </div><div class='q2'>ដ្បិត​មនុស្ស​ចង់​លេប​បំបាត់​ទូលបង្គំ​ហើយ </div><div class='q2'>គេ​សង្កត់សង្កិន ដោយ​តស៊ូ​នឹង​ទូលបង្គំ​ជា​ដរាប​រាល់​ថ្ងៃ </div><div class='q'> <span class="verse" id="V2">២&nbsp;</span>គឺ​ពួក​ខ្មាំងសត្រូវ​ចង់​តែ​លេប​បំបាត់​ទូលបង្គំ </div><div class='q2'>ជា​ដរាប​រាល់​ថ្ងៃ </div><div class='q2'>ដ្បិត​មាន​គ្នា​ច្រើន​ដែល​តស៊ូ​នឹង​ទូលបង្គំ </div><div class='q2'>ដោយ​ចិត្ត​ឆ្មើងឆ្មៃ </div><div class='q'> <span class="verse" id="V3">៣&nbsp;</span>តែ​វេលា​ណា​ដែល​ទូលបង្គំ​ភ័យ </div><div class='q2'>នោះ​ទូលបង្គំ​នឹង​ទុក​ចិត្ត​ដល់​ទ្រង់ </div><div class='q'> <span class="verse" id="V4">៤&nbsp;</span>នៅ​ក្នុង​ព្រះ (ទូលបង្គំ​នឹង​សរសើរ​ព្រះបន្ទូល​ទ្រង់) </div><div class='q2'>គឺ​សេចក្តី​ពឹងពាក់​របស់​ទូលបង្គំ </div><div class='q2'>នោះ​បាន​ទុក​នៅ​ក្នុង​ព្រះ </div><div class='q2'>ទូលបង្គំ​នឹង​មិន​ខ្លាច​ឡើយ តើ​សាច់​ឈាម​នឹង​អាច </div><div class='q2'>ធ្វើ​អ្វី​ដល់​ទូលបង្គំ​បាន </div><div class='q'> <span class="verse" id="V5">៥&nbsp;</span>គេ​មួលបង្កាច់​ពាក្យ​ទូលបង្គំ​វាល់​ព្រឹក​វាល់​ល្ងាច </div><div class='q2'>អស់​ទាំង​គំនិត​របស់​គេ​សុទ្ធ​តែ​ប៉ង​អាក្រក់​ដល់​ទូលបង្គំ </div><div class='q'> <span class="verse" id="V6">៦&nbsp;</span>គេ​ប្រជុំ​គ្នា គេ​បំពួន​ខ្លួន </div><div class='q2'>គេ​ឃ្លាំ​មើល​អស់​ទាំង​ជំហាន​របស់​ទូលបង្គំ </div><div class='q2'>ដោយ​ចាំ​សង្គ្រុប​ចាប់​ជីវិត​ទូលបង្គំ </div><div class='q'> <span class="verse" id="V7">៧&nbsp;</span>តើ​គេ​នឹង​គេច​រួច ដោយ​អំពើ​អាក្រក់​យ៉ាង​នោះ​ឬ </div><div class='q2'>ឱ​ព្រះអង្គ​អើយ សូម​ទ្រង់​បោះ​ទំលាក់​ពួក​ទាំង​នេះ​ចុះ </div><div class='q2'>ដោយ​សេចក្តី​ខ្ញាល់​របស់​ទ្រង់ </div><div class='q'> <span class="verse" id="V8">៨&nbsp;</span>ទ្រង់​រាប់​អស់​ទាំង​ការ​សាត់​អណ្តែត​របស់​ទូលបង្គំ </div><div class='q2'>សូម​ទ្រង់​ដាក់​អស់​ទាំង​ទឹក​ភ្នែក​របស់​ទូលបង្គំ </div><div class='q2'>ទុក​នៅ​ក្នុង​ដប​នៃ​ទ្រង់ </div><div class='q2'>ទឹក​ភ្នែក​ទាំង​នោះ តើ​មិន​កត់​ទុក​ក្នុង​បញ្ជី​ទ្រង់​ទេ​ឬ​អី </div><div class='q'> <span class="verse" id="V9">៩&nbsp;</span>យ៉ាង​នោះ នៅ​ថ្ងៃ​ដែល​ទូលបង្គំ​អំពាវនាវ </div><div class='q2'>នោះ​ពួក​ខ្មាំងសត្រូវ​នឹង​ថយ​ចេញ​ទៅ </div><div class='q2'>ទូលបង្គំ​ដឹង​ហើយ ដ្បិត​ព្រះ​ទ្រង់​គង់​នៅ​ខាង​ទូលបង្គំ </div><div class='q'> <span class="verse" id="V10">១០&nbsp;</span>នៅ​ក្នុង​ព្រះ ទូលបង្គំ​នឹង​សរសើរ​ព្រះបន្ទូល​ទ្រង់ </div><div class='q2'>នៅ​ក្នុង​ព្រះយេហូវ៉ា ទូលបង្គំ​នឹង​សរសើរ​ព្រះបន្ទូល​ទ្រង់ </div><div class='q'> <span class="verse" id="V11">១១&nbsp;</span>សេចក្តី​ពឹងពាក់​របស់​ទូលបង្គំ នោះ​បាន​ទុក​នៅ​ក្នុង​ព្រះ </div><div class='q2'>ទូលបង្គំ​នឹង​មិន​ខ្លាច​ឡើយ </div><div class='q2'>តើ​មនុស្ស​នឹង​អាច​ធ្វើ​អ្វី​ដល់ </div><div class='q2'>ទូលបង្គំ​បាន </div><div class='q'> <span class="verse" id="V12">១២&nbsp;</span>ឱ​ព្រះអង្គ​អើយ ទូលបង្គំ​នៅ​ជាប់​បំណន់​នឹង​ទ្រង់ </div><div class='q2'>ទូលបង្គំ​នឹង​ថ្វាយ​ដង្វាយ​អរ​ព្រះគុណ​ដល់​ទ្រង់ </div><div class='q'> <span class="verse" id="V13">១៣&nbsp;</span>ដ្បិត​ទ្រង់​បាន​ជួយ​ជីវិត​ទូលបង្គំ​ឲ្យ​រួច​ពី​ស្លាប់ </div><div class='q2'>ក៏​បាន​ជួយ​ជើង​ទូលបង្គំ​ឲ្យ​រួច​ពី​ជំពប់​ដួល​ដែរ </div><div class='q2'>ដើម្បី​ឲ្យ​ទូលបង្គំ​បាន​ដើរ​នៅ​ចំពោះ​ព្រះ </div><div class='q2'>ក្នុង​ពន្លឺ​នៃ​មនុស្ស​រស់​វិញ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA055.html'>&lt;</a></li>
<li><a href='PSA.html'>៥៦</a></li>
<li><a href='PSA057.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->