<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ វិវរណៈ ១៥</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>វិវរណៈ</a></li>
<li><a href='REV14.html'>&lt;</a></li>
<li><a href='REV.html'>១៥</a></li>
<li><a href='REV16.html'>&gt;</a></li>
</ul>
<div class="main">
 <div class='chapterlabel' id="V0"> ១៥</div><div class='s'>ទេវតា​ប្រាំ​ពីរ​រូប និង​គ្រោះ​កាច​ចុង​ក្រោយ </div><div class='p'>
 <span class="verse" id="V1">១&nbsp;</span>ខ្ញុំ​ក៏​ឃើញ​ទី​សំគាល់​១​ទៀត ដែល​ធំ​ហើយ​អស្ចារ្យ នៅ​លើ​មេឃ គឺ​មាន​ទេវតា​៧ ដែល​កាន់​សេចក្តី​វេទនា​ទាំង​៧​ក្រោយ​បង្អស់ ដ្បិត​សេចក្តី​ឃោរឃៅ​របស់​ព្រះ​បាន​សំរេច ដោយ​សេចក្តី​វេទនា​ទាំង​នោះ។ </div><div class='p'> <span class="verse" id="V2">២&nbsp;</span>រួច​ខ្ញុំ​មើល​ទៅ​ឃើញ​ដូច​ជា​សមុទ្រ​កែវ លាយ​នឹង​ភ្លើង ហើយ​ពួក​អ្នក​ដែល​បាន​ឈ្នះ​សត្វ​នោះ និង​រូប​វា ហើយ​លេខ​ឈ្មោះ​វា​ផង គេ​ឈរ​លើ​សមុទ្រ​នោះ ទាំង​កាន់​ស៊ុង​របស់​ព្រះ​គ្រប់​គ្នា  <span class="verse" id="V3">៣&nbsp;</span>គេ​ច្រៀង​ទំនុក​របស់​លោក​ម៉ូសេ ជា​បាវ​បំរើ​នៃ​ព្រះ និង​ទំនុក​របស់​កូន​ចៀម​ថា ឱ​ព្រះអម្ចាស់ ជា​ព្រះ​ដ៏​មាន​ព្រះចេស្តា​បំផុត​អើយ ការ​ទ្រង់​សុទ្ធ​តែ​ធំ ហើយ​អស្ចារ្យ ឱ​ស្តេច​នៃ​សាសន៍​អើយ ផ្លូវ​ទ្រង់​សុទ្ធ​តែ​សុចរិត ហើយ​ពិត​ត្រង់  <span class="verse" id="V4">៤&nbsp;</span>ឱ​ព្រះអម្ចាស់​អើយ តើ​មាន​អ្នក​ឯ​ណា​ដែល​មិន​ត្រូវ​កោតខ្លាច​ដល់​ទ្រង់ ហើយ​សរសើរដំកើង​ដល់​ព្រះនាម​ទ្រង់ ដ្បិត​មាន​តែ​ទ្រង់​១​ដែល​បរិសុទ្ធ គ្រប់​ទាំង​សាសន៍​នឹង​មក​ក្រាប​ថ្វាយ​បង្គំ​នៅ​ចំពោះ​ទ្រង់ ដ្បិត​ការ​សុចរិត​របស់​ទ្រង់ បាន​សំដែង​មក​ឲ្យ​ឃើញ​ហើយ។  <span class="verse" id="V5">៥&nbsp;</span>ក្រោយ​នោះ ខ្ញុំ​ក្រឡេក​ទៅ​ឃើញ​ថា ទ្វារ​ទី​បរិសុទ្ធ​របស់​រោង​ឧបោសថ​នៃ​សេចក្តី​បន្ទាល់នៅ​ស្ថានសួគ៌ ក៏​នៅ​ចំហ  <span class="verse" id="V6">៦&nbsp;</span>ហើយ​ទេវតា​៧​ដែល​កាន់​សេចក្តី​វេទនា​ទាំង​៧ ក៏​ចេញ​ពី​ព្រះវិហារ​មក ទាំង​ស្លៀកពាក់​ជា​សំពត់​ទេស​យ៉ាង​ស្អាត ហើយ​ភ្លឺ មាន​ទាំង​ខ្សែ​មាស​រឹត​នៅ​ដើម​ទ្រូង​ផង  <span class="verse" id="V7">៧&nbsp;</span>តួ​មាន​ជីវិត​១ ក៏​ឲ្យ​ចាន​កន្ទោង​មាស​៧​ទៅ​ទេវតា​ទាំង​៧ ដែល​ចាន​ទាំង​នោះ​ពេញ​ចាន​ទៅ​ដោយ​សេចក្តី​ឃោរឃៅ​របស់​ព្រះ​ដ៏​មាន​ព្រះជន្ម​រស់​អស់​កល្ប​ជានិច្ច​រៀង​រាប​ត​ទៅ  <span class="verse" id="V8">៨&nbsp;</span>នោះ​ព្រះវិហារ​មាន​ពេញ​ដោយ​ផ្សែង​ពី​សិរីល្អ ហើយ​ពី​ព្រះចេស្តា​នៃ​ព្រះ គ្មាន​អ្នក​ណា​អាច​នឹង​ចូល​ទៅ​ក្នុង​ព្រះវិហារ​បាន​ទេ ទាល់​តែ​សេចក្តី​វេទនា​ទាំង​៧ របស់​ទេវតា​៧​នោះ​បាន​សំរេច​ស្រេច។ </div><ul class="nav nav-pills">
<li><a href='index.html'>វិវរណៈ</a></li>
<li><a href='REV14.html'>&lt;</a></li>
<li><a href='REV.html'>១៥</a></li>
<li><a href='REV16.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->