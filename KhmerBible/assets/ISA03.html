<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ អេសាយ ៣</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>អេសាយ</a></li>
<li><a href='ISA02.html'>&lt;</a></li>
<li><a href='ISA.html'>៣</a></li>
<li><a href='ISA04.html'>&gt;</a></li>
</ul>
<div class="main">
 <div class='chapterlabel' id="V0"> ៣</div><div class='s'>អណាធិបតេយ្យ​ក្នុង​រាជាណាចក្រ​យូដា </div><div class='p'>
 <span class="verse" id="V1">១&nbsp;</span>ដ្បិត​មើល ព្រះអម្ចាស់ គឺ​ព្រះយេហូវ៉ា​នៃ​ពួក​ពលបរិវារ ទ្រង់​ដក​យក​ទី​ពឹង ហើយ​នឹង​បង្អែក​ចេញ​ពី​ក្រុង​យេរូសាឡិម និង​ស្រុក​យូដា ព្រម​ទាំង​ទី​ពឹង​ជា​ស្បៀង​អាហារ និង​ទឹក​ផឹក​អស់​រលីង​ទៅ  <span class="verse" id="V2">២&nbsp;</span>អើ ទាំង​មនុស្ស​ខ្លាំង​ពូកែ និង​មនុស្ស​ថ្នឹក​ចំបាំង ទាំង​ចៅក្រម និង​ហោរា ទាំង​គ្រូ​ទាយ និង​អ្នក​ចាស់ទុំ  <span class="verse" id="V3">៣&nbsp;</span>ទាំង​មេ​ត្រួត​លើ​៥០​នាក់ និង​មនុស្ស​ដែល​មាន​សក្តិយស ទាំង​អ្នក​ប្រឹក្សា និង​ជាង​ប៉ិនប្រសប់ ហើយ​នឹង​អ្នក​មាន​វោហារ​យ៉ាង​ចំណាន​ផង  <span class="verse" id="V4">៤&nbsp;</span>នោះ​អញ​នឹង​តាំង​ពួក​ក្មេងៗ​ឲ្យ​ធ្វើ​ជា​ចៅហ្វាយ​លើ​គេ ហើយ​នឹង​មាន​កូន​តូចៗ​ត្រួតត្រា​លើ​គេ​វិញ  <span class="verse" id="V5">៥&nbsp;</span>បណ្តាជន​ទាំងឡាយ​នឹង​ត្រូវ​សង្កត់សង្កិន គឺ​អ្នក​១​នឹង​សង្កត់សង្កិន​១​ទៀត ព្រម​ទាំង​អ្នក​ជិត​ខាង​ខ្លួន​ផង ពួក​ក្មេងៗ​នឹង​ប្រព្រឹត្ត​ព្រហើន​ចំពោះ​ចាស់​ព្រឹទ្ធាចារ្យ ហើយ​មនុស្ស​ជាន់​ទាប​នៅ​ចំពោះ​មនុស្ស​ជាន់​ខ្ពស់​ដែរ  <span class="verse" id="V6">៦&nbsp;</span>កាល​ណា​មនុស្ស​ម្នាក់​នឹង​យក​បង​ប្អូន​ពី​ក្នុង​គ្រួ​របស់​ឪពុក​ខ្លួន​មក​និយាយ​ថា អ្នក​ឯង​មាន​សំលៀកបំពាក់ សូម​អ្នក​ធ្វើ​ជា​អ្នក​គ្រប់គ្រង​ទៅ សូម​ឲ្យ​ស្រុក​ខ្ទេចខ្ទី​នេះ​នៅ​ក្រោម​អំណាច​អ្នក​ចុះ  <span class="verse" id="V7">៧&nbsp;</span>នៅ​គ្រា​នោះ​គេ​នឹង​ប្រកែក​ថា ខ្ញុំ​មិន​ចង់​ធ្វើ​ជា​អ្នក​មើល​ឲ្យ​ជា​ទេ ពី​ព្រោះ​នៅ​ផ្ទះ​ខ្ញុំ​គ្មាន​អាហារ ឬ​សំលៀកបំពាក់​អ្វី​ឡើយ អ្នក​រាល់​គ្នា​មិន​ត្រូវ​តាំង​ខ្ញុំ​ឡើង ឲ្យ​ធ្វើ​ជា​អ្នក​គ្រប់គ្រង​លើ​បណ្តាជន​ទេ  <span class="verse" id="V8">៨&nbsp;</span>ដ្បិត​ក្រុង​យេរូសាឡិម​ខ្ទេចខ្ទី​ហើយ ស្រុក​យូដា​ក៏​បាន​ដួល​ដែរ ដោយ​ព្រោះ​អណ្តាត​គេ ហើយ​នឹង​អំពើ​របស់​គេ ដែល​សុទ្ធ​តែ​បង្អុចបង្អាល​ដល់​ព្រះនេត្រ​ដ៏​មាន​សិរី​នៃ​ព្រះយេហូវ៉ា  <span class="verse" id="V9">៩&nbsp;</span>ភាព​នៃ​ទឹក​មុខ​គេ​តែង​ធ្វើ​បន្ទាល់​ទាស់​នឹង​គេ ក៏​បើក​បង្ហាញ​អំពើ​បាប​របស់​គេ​ចេញ ដូច​ជា​ក្រុង​សូដុំម គេ​មិន​ខំ​បិទ​បាំង​ទេ វេទនា​ដល់​ព្រលឹង​គេ ពី​ព្រោះ​គេ​បាន​ប្រព្រឹត្ត​អំពើ​អាក្រក់​ដល់​ខ្លួន​គេ​ហើយ  <span class="verse" id="V10">១០&nbsp;</span>ចូរ​ថ្លែង​ប្រាប់​ថា​មនុស្ស​សុចរិត​នឹង​បាន​សេចក្តី​សុខ​វិញ ដ្បិត​គេ​នឹង​ទទួល​ផល​នៃ​ការ​ដែល​គេ​ប្រព្រឹត្ត  <span class="verse" id="V11">១១&nbsp;</span>វេទនា​ដល់​មនុស្ស​អាក្រក់​គេ​នឹង​ត្រូវ​សេចក្តី​ទុក្ខ​ព្រួយ ដ្បិត​ការ​ដែល​ដៃ​គេ​បាន​ធ្វើ​នោះ​នឹង​បាន​សង​ដល់​គេ​វិញ  <span class="verse" id="V12">១២&nbsp;</span>ឯ​រាស្ត្រ​របស់​អញ គឺ​ជា​កូន​ក្មេង​ដែល​សង្កត់សង្កិន​គេ ហើយ​គឺ​ជា​ស្រីៗ​ដែល​មាន​អំណាច​លើ​គេ​ដែរ ឱ​រាស្ត្រ​អញ​អើយ ពួក​អ្នក​ដែល​នាំ​មុខ​ឯង គេ​នាំ​ឲ្យ​វង្វេង ក៏​បំផ្លាញ​ផ្លូវ​ដែល​ឯង​ដើរ​ដែរ។  <span class="verse" id="V13">១៣&nbsp;</span>ព្រះយេហូវ៉ា​ទ្រង់​កំពុង​ឈរ ដើម្បី​តវ៉ា ទ្រង់​ឈរ​ដើម្បី​ជំនុំជំរះ​ជនជាតិ​ទាំងឡាយ  <span class="verse" id="V14">១៤&nbsp;</span>ព្រះយេហូវ៉ា​ទ្រង់​នឹង​កើត​មាន​ក្តី​នឹង​ពួក​ចាស់ទុំ​នៃ​រាស្ត្រ​ទ្រង់ ហើយ​នឹង​ពួក​ចៅហ្វាយ​ថា គឺ​ឯង​រាល់​គ្នា​ហើយ ដែល​បាន​ស៊ី​បង្ហិន​ចំការ​ទំពាំងបាយជូរ ឯ​របឹប​ដែល​រឹបជាន់​យក​ពី​ពួក​អ្នក​ទាល់​ក្រ នោះ​សុទ្ធ​តែ​នៅ​ក្នុង​ផ្ទះ​ឯង​ទាំង​អស់  <span class="verse" id="V15">១៥&nbsp;</span>ព្រះអម្ចាស់ គឺ​ព្រះយេហូវ៉ា​នៃ​ពួក​ពលបរិវារ ទ្រង់​មាន​ព្រះបន្ទូល​សួរ​ថា តើ​ឯង​រាល់​គ្នា​មាន​ច្បាប់​អី​នឹង​ញាំញី​រាស្ត្រ​អញ ហើយ​បុកបែន​មុខ​របស់​មនុស្ស​ទាល់​ក្រ​ដូច្នេះ។ </div><div class='s'>ព្រះអម្ចាស់​បន្ទោស​ពួក​ជំទាវ​នៅ​ក្រុង​យេរូសាឡិម </div><div class='p'> <span class="verse" id="V16">១៦&nbsp;</span>មួយ​ទៀត ព្រះយេហូវ៉ា​ទ្រង់​មាន​ព្រះបន្ទូល​ថា ដោយ​ព្រោះ​ពួក​កូន​ស្រី​ក្រុង​ស៊ីយ៉ូន​មាន​ឫក​ខ្ពស់ មាន​ដំណើរ​ងើបងើយ ផាត់​រង្វង់​ភ្នែក ដើរ​យាងយាវ ហើយ​បំភ្លៃ​ជើង​ឲ្យ​មាន​សូរ​រ៉ូងរ៉ឺង  <span class="verse" id="V17">១៧&nbsp;</span>ហេតុ​នេះ​ព្រះអម្ចាស់ ទ្រង់​នឹង​វាយ​ក្រយៅ​ក្បាល​នៃ​ពួក​កូន​ស្រី​ក្រុង​ស៊ីយ៉ូន​ឲ្យ​កើត​កម ហើយ​ព្រះយេហូវ៉ា​ទ្រង់​នឹង​សំរាត​កេរ្តិ៍ខ្មាស​គេ  <span class="verse" id="V18">១៨&nbsp;</span>នៅ​គ្រា​នោះ​ព្រះអម្ចាស់​ទ្រង់​នឹង​ដក​សេចក្តី​លំអ​នៃ​កង​ជើង សំណាញ់​សក់ កង​ក  <span class="verse" id="V19">១៩&nbsp;</span>ទំហូ កង​ដៃ ស្បៃ  <span class="verse" id="V20">២០&nbsp;</span>ក្បាំង​សក់ ខ្សែ​ចង្ក្រង់ ខ្សែ​ក្រវាត់ ក្លងហិត គាថា  <span class="verse" id="V21">២១&nbsp;</span>ចិញ្ចៀន​ត្បូង​តែង​ច្រមុះ  <span class="verse" id="V22">២២&nbsp;</span>សំលៀកបំពាក់​សំរាប់​បុណ្យ កន្សែង​ទទូរ ផាហ៊ុម កាបូប​យួរ  <span class="verse" id="V23">២៣&nbsp;</span>កញ្ចក់ អាវ​សារូ មួក និង​ក្រមា​របស់​គេ​ចេញ  <span class="verse" id="V24">២៤&nbsp;</span>នោះ​នឹង​មាន​ក្លិន​ស្អុយ​ជំនួស​ក្រអូប ខ្សែ​ចង ជំនួស​ខ្សែ​ក្រវាត់ ក្បាល​ទំពែក ជំនួស​សក់​សំអាង សំពត់​ធ្មៃ ជំនួស​សំពត់​ល្បើក ស្នាម​ត្រា ជំនួស​លំអ​ខ្លួន  <span class="verse" id="V25">២៥&nbsp;</span>ពួក​ប្រុសៗ​របស់​ឯង​នឹង​ដួល​ដោយ​មុខ​ដាវ ហើយ​មនុស្ស​ខ្លាំង​ពូកែ​របស់​ឯង​នឹង​ស្លាប់​ក្នុង​ចំបាំង  <span class="verse" id="V26">២៦&nbsp;</span>នោះ​អស់​ទាំង​ទ្វារ​ក្រុង​នឹង​មាន​ការ​ខ្សឹកខ្សួល ហើយ​សោយសោក​ឯ​នាង នឹង​ត្រូវ​ចោល​នៅ​តែ​ឯង ហើយ​អង្គុយ​នៅ​ដី។ </div><ul class="nav nav-pills">
<li><a href='index.html'>អេសាយ</a></li>
<li><a href='ISA02.html'>&lt;</a></li>
<li><a href='ISA.html'>៣</a></li>
<li><a href='ISA04.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->