<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ធីម៉ូថេ​ទី​១ ១</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ធីម៉ូថេ​ទី​១</a></li>
<li><a href='1TI00.html'>&lt;</a></li>
<li><a href='1TI.html'>១</a></li>
<li><a href='1TI02.html'>&gt;</a></li>
</ul>
<div class="main">
<div class='mt2'>សំបុត្រ​ទី​១​របស់​ប៉ុល​ដល់ </div><div class='mt'>ធីម៉ូថេ </div> <div class='chapterlabel' id="V0"> ១</div><div class='s'>សេចក្តី​ផ្តើម </div><div class='p'>
 <span class="verse" id="V1">១&nbsp;</span>សំបុត្រ​ប៉ុល​ខ្ញុំ ជា​សាវ័ក​នៃ​ព្រះយេស៊ូវគ្រីស្ទ តាម​បង្គាប់​របស់​ព្រះ​ដ៏​ជា​ព្រះអង្គ​សង្គ្រោះ​នៃ​យើង និង​ព្រះយេស៊ូវគ្រីស្ទ ដ៏​ជា​ទី​សង្ឃឹម​នៃ​យើង​រាល់​គ្នា  <span class="verse" id="V2">២&nbsp;</span>ខ្ញុំ​ផ្ញើ​មក​អ្នក​ធីម៉ូថេ ជា​កូន​ពិត​ក្នុង​សេចក្តី​ជំនឿ សូម​ឲ្យ​អ្នក​បាន​ប្រកប​ដោយ​ព្រះគុណ សេចក្តី​មេត្តាករុណា និង​សេចក្តី​សុខ​សាន្ត អំពី​ព្រះ​ដ៏​ជា​ព្រះវរបិតា​នៃ​យើង ហើយ​អំពី​ព្រះយេស៊ូវគ្រីស្ទ ជា​ព្រះអម្ចាស់​នៃ​យើង​រាល់​គ្នា។ </div><div class='s'>ពាក្យ​ដាស់តឿន​ឲ្យ​ប្រយ័ត្ន​នឹង​សេចក្តី​បង្រៀន​ក្លែងក្លាយ </div><div class='p'> <span class="verse" id="V3">៣&nbsp;</span>កាល​ខ្ញុំ​រៀប​នឹង​ទៅ​ឯ​ស្រុក​ម៉ាសេដូន នោះ​ខ្ញុំ​បាន​សូម​ឲ្យ​អ្នក​នៅ​តែ​ក្នុង​ក្រុង​អេភេសូរ​ចុះ ដើម្បី​ឲ្យ​អ្នក​បាន​ហាមប្រាម​ដល់​អ្នក​ខ្លះ កុំ​ឲ្យ​គេ​បង្រៀន​ពី​សេចក្តី​ណា​ផ្សេង​ទៀត  <span class="verse" id="V4">៤&nbsp;</span>ឬ​ស្តាប់​តាម​រឿង​ព្រេង និង​ពង្សាវតារ ដែល​មិន​ចេះ​អស់​មិន​ចេះ​ហើយ​នោះ​ឡើយ ដែល​រឿង​ទាំង​នោះ​តែង​បង្កើត​ឲ្យ​មាន សេចក្តី​ដេញ​ដោល ជា​ជាង​ចំរើន​ការ​នៃ​ព្រះ​ក្នុង​សេចក្តី​ជំនឿ  <span class="verse" id="V5">៥&nbsp;</span>ហេតុ​ដែល​ហាម​យ៉ាង​ដូច្នោះ នោះ​គឺ​ប្រយោជន៍​ចង់​ឲ្យ​បាន​សេចក្តី​ស្រឡាញ់ ដែល​កើត​ពី​ចិត្ត​ស្អាត ពី​បញ្ញា​ចិត្ត​ជ្រះថ្លា ហើយ​ពី​សេចក្តី​ជំនឿ​ដ៏​ស្មោះត្រង់​វិញ  <span class="verse" id="V6">៦&nbsp;</span>ព្រោះ​អ្នក​ខ្លះ​បាន​ជ្រួស​ចេញ​ពី​សេចក្តី​នោះ​ទៅ​ហើយ ព្រម​ទាំង​បែរ​ចេញ ទៅ​ខាង​ពាក្យ​សំដី ដែល​ឥត​ប្រយោជន៍​ផង  <span class="verse" id="V7">៧&nbsp;</span>គេ​ចង់​ធ្វើ​ជា​គ្រូ​នៃ​ក្រឹត្យវិន័យ តែ​គេ​មិន​ទាំង​យល់​សេចក្តី​ដែល​គេ​និយាយ ឬ​ពី​សេចក្តី​ដែល​គេ​ប្រកាន់​នោះ​ផង  <span class="verse" id="V8">៨&nbsp;</span>រីឯ​យើងៗ ដឹង​ថា ក្រឹត្យវិន័យ​ល្អ​មែន បើ​អ្នក​ណា​ប្រើ​តាម​ត្រឹម​ត្រូវ  <span class="verse" id="V9">៩&nbsp;</span>ដោយ​ដឹង​ថា ក្រឹត្យវិន័យ​មិន​មែន​តាំង​សំរាប់​មនុស្ស​សុចរិត​ទេ គឺ​សំរាប់​មនុស្ស​ទទឹង​ច្បាប់ និង​មនុស្ស​រឹងចចេស មនុស្ស​ទមិល​ល្មើស និង​មនុស្ស​ដែល​មាន​បាប គឺ​ជា​មនុស្ស​មិន​បរិសុទ្ធ និង​មនុស្ស​មិន​រាប់​ព្រះ មនុស្ស​ដែល​វាយ​ឪពុក​ម្តាយ និង​មនុស្ស​ដែល​សំឡាប់​គេ  <span class="verse" id="V10">១០&nbsp;</span>មនុស្ស​កំផិត លេង​កូន​ជឹង ចាប់​មនុស្ស​លក់ ភូតកុហក ហើយ​ស្បថ​បំពាន​វិញ ព្រម​ទាំង​ការ​អ្វី​ដែល​ទាស់​ទទឹង​នឹង​សេចក្តី​បង្រៀន​ដ៏​ត្រឹម​ត្រូវ​ដែរ  <span class="verse" id="V11">១១&nbsp;</span>នោះ​គឺ​តាម​ដំណឹង​ពី​សិរីល្អ​នៃ​ព្រះ​ដ៏​មាន​ពរ ជា​ដំណឹង ដែល​ផ្ញើ​ទុក​នឹង​ខ្ញុំ។ </div><div class='s'>ព្រះហឫទ័យ​សប្បុរស​របស់​ព្រះ </div><div class='p'> <span class="verse" id="V12">១២&nbsp;</span>ខ្ញុំ​អរ​ព្រះគុណ​ដល់​ព្រះ ដែល​ទ្រង់​ចំរើន​កំឡាំង​ដល់​ខ្ញុំ គឺ​ជា​ព្រះគ្រីស្ទយេស៊ូវ ជា​ព្រះអម្ចាស់​នៃ​យើង​រាល់​គ្នា ពី​ព្រោះ​ទ្រង់​បាន​រាប់​ខ្ញុំ​ទុក​ជា​ស្មោះត្រង់ ទាំង​តាំង​ខ្ញុំ​ឲ្យ​មាន​ការងារ  <span class="verse" id="V13">១៣&nbsp;</span>ដែល​ពី​ដើម​ខ្ញុំ​ជា​អ្នក​ប្រមាថ ធ្វើ​ទុក្ខ​បៀត​បៀន ហើយ​ព្រហើន​ឈ្លានពាន តែ​ទ្រង់​បាន​អាណិត​មេត្តា​ដល់​ខ្ញុំ ពី​ព្រោះ​ខ្ញុំ​បាន​ប្រព្រឹត្ត​ដោយ​ខ្លៅល្ងង់ ឥត​មាន​សេចក្តី​ជំនឿ  <span class="verse" id="V14">១៤&nbsp;</span>តែ​ព្រះគុណ​របស់​ព្រះអម្ចាស់​នៃ​យើង បាន​ចំរើន​ជា​បរិបូរ​ហូរហៀរ​ឡើង ព្រម​ទាំង​សេចក្តី​ជំនឿ និង​សេចក្តី​ស្រឡាញ់ ដែល​នៅ​ក្នុង​ព្រះគ្រីស្ទយេស៊ូវ​ផង  <span class="verse" id="V15">១៥&nbsp;</span>ពាក្យ​នេះ​គួរ​ជឿ ហើយ​គួរ​ទទួល​គ្រប់​យ៉ាង គឺ​ថា ព្រះគ្រីស្ទយេស៊ូវ​ទ្រង់​បាន​យាង​មក​ក្នុង​លោកីយ៍ ដើម្បី​នឹង​ជួយ​សង្គ្រោះ​មនុស្ស​មាន​បាប ដែល​ខ្ញុំ​នេះ​ជា​លេខ​១​ក្នុង​ពួក​គេ  <span class="verse" id="V16">១៦&nbsp;</span>ដោយ​ហេតុ​នោះ​បាន​ជា​ទ្រង់​អាណិត​មេត្តា​ដល់​ខ្ញុំ ដើម្បី​ឲ្យ​ព្រះយេស៊ូវគ្រីស្ទ​បាន​សំដែង​ចេញ គ្រប់​ទាំង​សេចក្តី​អត់​ធន់​របស់​ទ្រង់​ក្នុង​ខ្លួន​ខ្ញុំ ដែល​ជា​អ្នក​លេខ​១​នោះ ឲ្យ​ខ្ញុំ​បាន​ធ្វើ​ជា​ក្បួន​ដល់​ពួក​អ្នក ដែល​នឹង​ជឿ​ដល់​ទ្រង់ ប្រយោជន៍​ឲ្យ​គេ​បាន​ជីវិត អស់​កល្ប​ជានិច្ច  <span class="verse" id="V17">១៧&nbsp;</span>រីឯ​ស្តេច​នៃ​អស់​ទាំង​កល្ប ដែល​ទ្រង់​មិន​ចេះ​សុគត ហើយ​មើល​ទ្រង់​មិន​ឃើញ គឺ​ជា​ព្រះ​តែ​១​ព្រះអង្គ នោះ​សូម​ឲ្យ​ទ្រង់​បាន​ល្បី​ព្រះនាម និង​សិរីល្អ​អស់​កល្ប​ជានិច្ច​រៀង​រាប​ត​ទៅ អាម៉ែន។ </div><div class='p'> <span class="verse" id="V18">១៨&nbsp;</span>ឱ​ធីម៉ូថេ ជា​កូន​អើយ ខ្ញុំ​ប្រគល់​ពាក្យ​បណ្តាំ​នេះ​ទុក​នឹង​អ្នក តាម​សេចក្តី​ទំនាយ​ដែល​បាន​ទាយ​ពី​អ្នក​ជា​មុន ដើម្បី​ឲ្យ​អ្នក​បាន​ច្បាំង​ជា​ចំបាំង​យ៉ាង​ល្អ ដោយសារ​សេចក្តី​ទាំង​នោះ  <span class="verse" id="V19">១៩&nbsp;</span>ព្រម​ទាំង​រក្សា​សេចក្តី​ជំនឿ និង​បញ្ញា​ចិត្ត​ជ្រះថ្លា ដែល​មនុស្ស​ខ្លះ​បាន​បោះ​បង់​ចោល ហើយ​គេ​បាន​លិច​បាត់​ខាង​ឯ​សេចក្តី​ជំនឿ​ផង  <span class="verse" id="V20">២០&nbsp;</span>ក្នុង​ពួក​នោះ មាន​ឈ្មោះ​ហ៊ីមេនាស និង​អ័លេក្សានត្រុស ដែល​ខ្ញុំ​បាន​ប្រគល់​ទៅ​អារក្ស​សាតាំង ឲ្យ​ត្រូវ​វាយផ្ចាល ដើម្បី​ឲ្យ​គេ​រាងចាល​កុំ​ឲ្យ​ប្រមាថ​ទៀត។ </div><ul class="nav nav-pills">
<li><a href='index.html'>ធីម៉ូថេ​ទី​១</a></li>
<li><a href='1TI00.html'>&lt;</a></li>
<li><a href='1TI.html'>១</a></li>
<li><a href='1TI02.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->