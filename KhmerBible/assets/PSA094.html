<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៩៤</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA093.html'>&lt;</a></li>
<li><a href='PSA.html'>៩៤</a></li>
<li><a href='PSA095.html'>&gt;</a></li>
</ul>
<div class="main">
 <div class='chapterlabel' id="V0"> ៩៤</div><div class='s'>សូម​ព្រះ​សំដែង​ឫទ្ធិបារមី​ដើម្បី​សងសឹក </div><div class='q'>
 <span class="verse" id="V1">១&nbsp;</span>ឱ​ព្រះយេហូវ៉ា ជា​ព្រះ​នៃ​សេចក្តី​សងសឹក​អើយ </div><div class='q2'>ឱ​ព្រះ​នៃ​សេចក្តី​សងសឹក​អើយ សូម​ភ្លឺ​មក </div><div class='q'> <span class="verse" id="V2">២&nbsp;</span>ឱ​ចៅក្រម​នៃ​ផែនដី​អើយ សូម​ទ្រង់​ក្រោក​ឡើង </div><div class='q2'>សូម​សង​ដល់​ពួក​ឆ្មើងឆ្មៃ​តាម​សម​គួរ </div><div class='q'> <span class="verse" id="V3">៣&nbsp;</span>មនុស្ស​អាក្រក់​នឹង​នៅ​មាន​ជ័យជំនះ​ដល់​កាល​ណា​ទៀត </div><div class='q2'>ឱ​ព្រះយេហូវ៉ា​អើយ តើ​ដល់​កាល​ណា​ទៅ </div><div class='q'> <span class="verse" id="V4">៤&nbsp;</span>គេ​បង្ហូរ​ចេញ​ជា​ពាក្យ​ព្រហើន ហើយ​ពោល​តែ​ពាក្យ </div><div class='q2'>ឆ្មើងឆ្មៃ​ប៉ុណ្ណោះ </div><div class='q2'>គឺ​អស់​អ្នក​ដែល​ប្រព្រឹត្ត​អំពើ​អាក្រក់ គេ​រមែង​អួត​ខ្លួន </div><div class='q'> <span class="verse" id="V5">៥&nbsp;</span>ឱ​ព្រះយេហូវ៉ា​អើយ គេ​ញាំញី​រាស្ត្រ​របស់​ទ្រង់ </div><div class='q2'>ហើយ​ធ្វើ​ទុក្ខ​ដល់​មរដក​ទ្រង់ </div><div class='q'> <span class="verse" id="V6">៦&nbsp;</span>គេ​សំឡាប់​ស្រី​មេម៉ាយ និង​ពួក​អ្នក​ស្នាក់​នៅ </div><div class='q2'>ព្រម​ទាំង​ប្រហារ​ជីវិត​នៃ​ពួក​កំព្រា​ផង </div><div class='q'> <span class="verse" id="V7">៧&nbsp;</span>ហើយ​ពោល​ថា ព្រះយេហូវ៉ា​មិន​ឃើញ​ទេ </div><div class='q2'>ព្រះ​នៃ​យ៉ាកុប ទ្រង់​មិន​ពិចារណា​ឡើយ </div><div class='q'> <span class="verse" id="V8">៨&nbsp;</span>ឱ​ពួក​អ្នក​កំរោល​ក្នុង​បណ្តាជន​អើយ ចូរ​ពិចារណា​ចុះ </div><div class='q2'>ឱ​មនុស្ស​ឥត​បើ​គិត​អើយ </div><div class='q2'>តើ​កាល​ណា​នឹង​មាន​ប្រាជ្ញា​ឡើង </div><div class='q'> <span class="verse" id="V9">៩&nbsp;</span>ឯ​ព្រះ​ដែល​ទ្រង់​បង្កើត​ត្រចៀក តើ​ទ្រង់​មិន​ឮ​ទេ​ឬ </div><div class='q2'>ព្រះ​ដែល​សូន​ធ្វើ​ភ្នែក តើ​ទ្រង់​មិន​ឃើញ​ទេ​ឬ </div><div class='q'> <span class="verse" id="V10">១០&nbsp;</span>ព្រះ​ដែល​វាយ​ប្រដៅ​ដល់​អស់​ទាំង​សាសន៍ </div><div class='q2'>តើ​ទ្រង់​មិន​ផ្ចាល​ឯង​ទេ​ឬ​អី </div><div class='q2'>គឺ​ព្រះ​នោះ​ឯង ដែល​បង្រៀន​ឲ្យ​មនុស្ស​មាន​ចំណេះ </div><div class='q'> <span class="verse" id="V11">១១&nbsp;</span>ព្រះយេហូវ៉ា​ទ្រង់​ជ្រាប​អស់​ទាំង​គំនិត​របស់​មនុស្ស​ថា </div><div class='q2'>សុទ្ធ​តែ​ឥត​ប្រយោជន៍​ទទេ </div><div class='q'> <span class="verse" id="V12">១២&nbsp;</span>ឱ​ព្រះយេហូវ៉ា​អើយ មាន​ពរ​ហើយ មនុស្ស​ណា​ដែល </div><div class='q2'>ទ្រង់​វាយផ្ចាល </div><div class='q2'>ហើយ​បង្ហាត់​បង្រៀន​តាម​ក្រឹត្យវិន័យ​ទ្រង់​ផង </div><div class='q'> <span class="verse" id="V13">១៣&nbsp;</span>គឺ​ដើម្បី​ឲ្យ​ទ្រង់​បាន​ប្រោស ឲ្យ​អ្នក​នោះ​មាន​សេចក្តី </div><div class='q2'>សំរាក​នៅ​ថ្ងៃ​អាក្រក់ </div><div class='q2'>ទំរាំ​តែ​គេ​ជីក​រណ្តៅ​សំរាប់​មនុស្ស​ប្រព្រឹត្ត​ទំនាស់ </div><div class='q'> <span class="verse" id="V14">១៤&nbsp;</span>ដ្បិត​ព្រះយេហូវ៉ា​ទ្រង់​នឹង​មិន​ចោល​រាស្ត្រ​ទ្រង់​ឡើយ </div><div class='q2'>ក៏​មិន​លះបង់​មរដក​ទ្រង់​ដែរ </div><div class='q'> <span class="verse" id="V15">១៥&nbsp;</span>ពី​ព្រោះ​សេចក្តី​វិនិច្ឆ័យ​នឹង​ត្រឡប់​តាម​សុចរិត​វិញ </div><div class='q2'>ហើយ​អស់​អ្នក​ដែល​មាន​ចិត្ត​ទៀង​ត្រង់ </div><div class='q2'>គេ​នឹង​ប្រព្រឹត្ត​តាម​ដែរ </div><div class='q'> <span class="verse" id="V16">១៦&nbsp;</span>តើ​អ្នក​ណា​នឹង​ក្រោក​ឡើង​ជំនួស​ខ្ញុំ ដើម្បី​ទាស់​នឹង​ពួក </div><div class='q2'>អ្នក​ដែល​ប្រព្រឹត្ត​ការ​អាក្រក់ </div><div class='q2'>តើ​អ្នក​ណា​នឹង​ឈរ​ឡើង​ជំនួស​ខ្ញុំ ដើម្បី​ទប់ទល់​នឹង​ពួក </div><div class='q2'>ដែល​ប្រព្រឹត្ត​ការ​ទុច្ចរិត </div><div class='q'> <span class="verse" id="V17">១៧&nbsp;</span>បើ​ប្រសិន​ជា​ព្រះយេហូវ៉ា​ទ្រង់​មិន​បាន​ជួយ​ខ្ញុំ​ទេ </div><div class='q2'>នោះ​ព្រលឹង​ខ្ញុំ​នឹង​បាន​ទៅ​នៅ​ក្នុង​ទី​ស្ងាត់​ឈឹង </div><div class='q2'>ដោយ​ឆាប់​ហើយ </div><div class='q'> <span class="verse" id="V18">១៨&nbsp;</span>កាល​ទូលបង្គំ​បាន​ពោល​ថា </div><div class='q2'>ជើង​ទូលបង្គំ​រអិល​ភ្លាត់​ហើយ </div><div class='q2'>នោះ ឱ​ព្រះយេហូវ៉ា​អើយ សេចក្តី​សប្បុរស​នៃ​ទ្រង់ </div><div class='q2'>បាន​ទប់ទល់​ទូលបង្គំ </div><div class='q'> <span class="verse" id="V19">១៩&nbsp;</span>គ្រា​ដែល​ទូលបង្គំ​មាន​គំនិត​សាន់វុ័ណ្ត​ក្នុង​ចិត្ត​ជា​ច្រើន </div><div class='q2'>នោះ​សេចក្តី​កំសាន្ត​ចិត្ត​នៃ​ទ្រង់​ក៏​ជា​ទី​រីករាយ​ដល់ </div><div class='q2'>ព្រលឹង​ទូលបង្គំ​វិញ </div><div class='q'> <span class="verse" id="V20">២០&nbsp;</span>តើ​បល្ល័ង្ក​នៃ​សេចក្តី​អាក្រក់ នឹង​អាច​មាន​សេចក្តី​ប្រកប </div><div class='q2'>នឹង​ទ្រង់​បាន​ដែរ​ឬ </div><div class='q2'>គឺ​ជា​ពួក​អ្នក​ដែល​បង្កើត​ការ​ប្រទូសរ៉ាយ </div><div class='q2'>ដោយ​អាង​មាត្រា​ច្បាប់ </div><div class='q'> <span class="verse" id="V21">២១&nbsp;</span>គេ​លើក​គ្នា​ទាស់​នឹង​ជីវិត​នៃ​មនុស្ស​សុចរិត </div><div class='q2'>ហើយ​ក៏​កាត់​ទោស​ដល់​ឈាម​ដែល​ឥត​មាន​ទោស​ផង </div><div class='q'> <span class="verse" id="V22">២២&nbsp;</span>ប៉ុន្តែ​ព្រះយេហូវ៉ា​ទ្រង់​ជា​ទី​ពឹង​យ៉ាង​ខ្ពស់​នៃ​ទូលបង្គំ </div><div class='q2'>គឺ​ព្រះ​នៃ​ទូលបង្គំ ទ្រង់​ជា​ថ្មដា ដែល​ទូលបង្គំ​ពឹងពាក់​បាន </div><div class='q'> <span class="verse" id="V23">២៣&nbsp;</span>ទ្រង់​បាន​ទំលាក់​ការ​ទុច្ចរិត​របស់​គេ​ទៅ​លើ​គេ​វិញ </div><div class='q2'>ហើយ​នឹង​កាត់​គេ​ចេញ ដោយ​អំពើ​អាក្រក់​របស់​ខ្លួន​គេ </div><div class='q2'>គឺ​ព្រះយេហូវ៉ា ជា​ព្រះ​នៃ​យើង​ខ្ញុំ </div><div class='q2'>ទ្រង់​នឹង​កាត់កាល់​គេ​ចេញ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA093.html'>&lt;</a></li>
<li><a href='PSA.html'>៩៤</a></li>
<li><a href='PSA095.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->