<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ លោកុប្បត្តិ ១៧</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>លោកុប្បត្តិ</a></li>
<li><a href='GEN16.html'>&lt;</a></li>
<li><a href='GEN.html'>១៧</a></li>
<li><a href='GEN18.html'>&gt;</a></li>
</ul>
<div class="main">
 <div class='chapterlabel' id="V0"> ១៧</div><div class='s'>ទី​សំគាល់​នៃ​សេចក្តី​សញ្ញា </div><div class='p'>
 <span class="verse" id="V1">១&nbsp;</span>លុះ​ដល់​អាប់រ៉ាម​អាយុ​៩៩​ឆ្នាំ នោះ​ព្រះយេហូវ៉ា​ទ្រង់​លេច​មក​ឯ គាត់​ប្រាប់​ថា អញ​ជា​ព្រះ​ដ៏​មាន​គ្រប់​ព្រះចេស្តា ចូរ​ឯង​ដើរ​នៅ​មុខ​អញ ហើយ​ឲ្យ​បាន​គ្រប់​លក្ខណ៍​ចុះ  <span class="verse" id="V2">២&nbsp;</span>នោះ​អញ​នឹង​តាំង​សញ្ញា​នឹង​ឯង ហើយ​នឹង​ចំរើន​ឯង​ឲ្យ​មាន​គ្នា​ជា​សន្ធឹក​ឡើង  <span class="verse" id="V3">៣&nbsp;</span>អាប់រ៉ាម​ក៏​ក្រាប​ផ្កាប់​មុខ រួច​ព្រះ​ទ្រង់​មាន​ព្រះបន្ទូល​នឹង​គាត់​ថា  <span class="verse" id="V4">៤&nbsp;</span>ឯ​អញ មើល អញ​បាន​តាំង​សេចក្តី​សញ្ញា​នឹង​ឯង​ហើយ ឯង​នឹង​ធ្វើ​ជា​ឪពុក​នៃ​សាសន៍​ជា​ច្រើន  <span class="verse" id="V5">៥&nbsp;</span>ឈ្មោះ​ឯង​មិន​ត្រូវ​ហៅ​ថា អាប់រ៉ាម​ទៀត​ទេ គឺ​ត្រូវ​ហៅ​ថា អ័ប្រាហាំ​វិញ ដ្បិត​អញ​បាន​តាំង​ឯង​ឲ្យ​ធ្វើ​ជា​ឪពុក​នៃ​សាសន៍​ជា​ច្រើន  <span class="verse" id="V6">៦&nbsp;</span>អញ​នឹង​ធ្វើ​ឲ្យ​ឯង​បង្កើត​កូន​សុសសាយ​សន្ធឹក ឲ្យ​មាន​នគរ​ផ្សេងៗ​កើត​ចេញ​អំពី​ឯង​មក ព្រម​ទាំង​ស្តេច​ជា​ច្រើន​ដែរ  <span class="verse" id="V7">៧&nbsp;</span>អញ​នឹង​តាំង​សញ្ញា​នឹង​ឯង ហើយ​នឹង​ពូជ​ឯង​តាម​ដំណរ​គេ​ត​ទៅ ទុក​ជា​សេចក្តី​សញ្ញា​ដ៏​នៅ​អស់​កល្ប​ជានិច្ច ដើម្បី​ឲ្យ​អញ​បាន​ធ្វើ​ជា​ព្រះ​នៃ​ឯង និង​ពូជ​ឯង​ត​ទៅ  <span class="verse" id="V8">៨&nbsp;</span>ឯ​ស្រុក​កាណាន​ទាំង​អស់​ដែល​ឯង​សំណាក់​នៅ​ជា​អ្នក​ដទៃ នោះ​អញ​នឹង​ឲ្យ​ដល់​ឯង និង​ពូជ​ឯង​ត​រៀង​ទៅ ទុក​ជា​កេរអាករ​អស់​កល្ប​ជានិច្ច ហើយ​អញ​នឹង​ធ្វើ​ជា​ព្រះ​ដល់​គេ។ </div><div class='p'> <span class="verse" id="V9">៩&nbsp;</span>រួច​ទ្រង់​មាន​ព្រះបន្ទូល​នឹង​អ័ប្រាហាំ​ទៀត​ថា ឯ​ឯង ត្រូវ​ឲ្យ​ឯង​កាន់​តាម​សេចក្តី​សញ្ញា​របស់​អញ ទាំង​ឯង និង​ពូជ​ឯង​ត​រៀង​ទៅ តាម​ដំណ​គេ  <span class="verse" id="V10">១០&nbsp;</span>នេះ​ជា​សេចក្តី​សញ្ញា​របស់​អញ ដែល​ឯង​នឹង​ពូជ​ឯង​ត្រូវ​កាន់​ចំពោះ​អញ​ត​រៀង​ទៅ​គឺ​ថា គ្រប់​ទាំង​ប្រុសៗ​ក្នុង​ពួក​ឯង ត្រូវ​តែ​កាត់​ស្បែក  <span class="verse" id="V11">១១&nbsp;</span>ឯង​រាល់​គ្នា​ត្រូវ​កាត់​ស្បែក​ក្រោម​ចុង​ស្វាស ទុក​ជា​ទី​សំគាល់​ពី​សេចក្តី​សញ្ញា​ដែល​យើង​បាន​តាំង​ជា​មួយ​នឹង​គ្នា  <span class="verse" id="V12">១២&nbsp;</span>គ្រប់​ទាំង​កូន​ប្រុសៗ​នៅ​អស់​ទាំង​ដំណ​ឯង​ត​ទៅ ទោះ​បើ​កើត​នៅ​ផ្ទះ ឬ​បាន​យក​ប្រាក់​ទិញ​ពី​សាសន៍​ណា​ដទៃ ដែល​មិន​មែន​ជា​ពូជ​ឯង​ក្តី ដល់​កើត​មក​បាន​៨​ថ្ងៃ នោះ​ត្រូវ​តែ​កាត់​ស្បែក​ឲ្យ  <span class="verse" id="V13">១៣&nbsp;</span>ទោះ​បើ​កូន​ដែល​កើត​នៅ​ផ្ទះ​ឯង ឬ​កូន​ដែល​បាន​ទិញ​នឹង​ប្រាក់​មក​ក្តី នោះ​ក៏​ត្រូវ​តែ​កាត់​ស្បែក​ទាំង​អស់​ដែរ ទើប​សេចក្តី​សញ្ញា​របស់​អញ​នឹង​នៅ​ជាប់​ក្នុង​សាច់​ឯង​រាល់​គ្នា ទុក​ជា​សេចក្តី​សញ្ញា​ដ៏​នៅ​អស់​កល្ប​ជានិច្ច  <span class="verse" id="V14">១៤&nbsp;</span>មនុស្ស​ប្រុស​ណា​ដែល​មិន​កាត់​ស្បែក គឺ​មិន​បាន​កាត់​ស្រោម​ចុង​ស្វាស អ្នក​នោះ​នឹង​ត្រូវ​កាត់កាល់​ចេញ​ពី​សាសន៍​របស់​ខ្លួន ព្រោះ​បាន​លះចោល​សេចក្តី​សញ្ញា​របស់​អញ​ហើយ។ </div><div class='p'> <span class="verse" id="V15">១៥&nbsp;</span>រួច​ព្រះ​ទ្រង់​ក៏​មាន​ព្រះបន្ទូល​នឹង​អ័ប្រាហាំ​ទៀត​ថា ឯ​សារ៉ាយ​ជា​ប្រពន្ធ​ឯង នោះ​ឯង​មិន​ត្រូវ​ហៅ​ថា​សារ៉ាយ​ទៀត​ទេ គឺ​ត្រូវ​ហៅ​ថា​សារ៉ា​វិញ  <span class="verse" id="V16">១៦&nbsp;</span>អញ​នឹង​ឲ្យ​ពរ​ដល់​នាង ហើយ​នឹង​ឲ្យ​ឯង​មាន​កូន​ពី​នាង​ដែរ អញ​នឹង​ឲ្យ​ពរ​ដល់​នាង​ជា​ពិត នាង​នឹង​ធ្វើ​ជា​ម្តាយ​នៃ​នគរ​ផ្សេងៗ ហើយ​នឹង​មាន​ស្តេច​នៃ​សាសន៍​ជា​ច្រើន​ចេញ​ពី​នាង​មក  <span class="verse" id="V17">១៧&nbsp;</span>នោះ​អ័ប្រាហាំ​ក៏​ក្រាប​ផ្កាប់​មុខ និង​អស់​សំណើច​ក្នុង​ចិត្ត​ថា តើ​នឹង​មាន​កូន​កើត​ដល់​មនុស្ស​អាយុ​១០០​ឆ្នាំ​បាន​ដែរ​ឬ ហើយ​សារ៉ា​ដែល​អាយុ​៩០​ឆ្នាំ​ទៅ​ហើយ តើ​នឹង​បង្កើត​កូន​បាន​ឬ​ទេ  <span class="verse" id="V18">១៨&nbsp;</span>រួច​អ័ប្រាហាំ​ទូល​ថា ឱ​បើសិន​ជា​អ៊ីសម៉ាអែល​នឹង​រស់​នៅ​ចំពោះ​ទ្រង់​ទៅ​អេះ  <span class="verse" id="V19">១៩&nbsp;</span>នោះ​ព្រះ​ទ្រង់​មាន​ព្រះបន្ទូល​ថា សារ៉ា​ប្រពន្ធ​ឯង​នឹង​បង្កើត​កូន​ឲ្យ​ឯង​មែន ហើយ​ឯង​ត្រូវ​ឲ្យ​ឈ្មោះ​ថា​អ៊ីសាក អញ​នឹង​តាំង​សញ្ញា​នឹង​វា ទុក​ជា​សេចក្តី​សញ្ញា​ដ៏​នៅ​អស់​កល្ប​ជានិច្ច សំរាប់​ពូជ​វា​ត​រៀង​ទៅ  <span class="verse" id="V20">២០&nbsp;</span>ឯ​អ៊ីសម៉ាអែល អញ​បាន​យល់​ព្រម​ហើយ មើល អញ​បាន​ឲ្យ​ពរ​ដល់​វា ហើយ​នឹង​ធ្វើ​ឲ្យ​វា​កើត​បាន​កូន​ចំរើន​ឡើង​សន្ធឹក​ណាស់​ដែរ វា​នឹង​បង្កើត​ចៅហ្វាយ​១២​នាក់ ហើយ​អញ​នឹង​ធ្វើ​ឲ្យ​វា​បាន​ត្រឡប់​ជា​នគរ​១​យ៉ាង​ធំ  <span class="verse" id="V21">២១&nbsp;</span>តែ​ឯ​សេចក្តី​សញ្ញា​របស់​អញ នោះ​នឹង​បាន​តាំង​នឹង​អ៊ីសាក​វិញ ដែល​សារ៉ា​នឹង​បង្កើត​ឲ្យ​ដល់​ឯង​នៅ​កំណត់​ឆ្នាំ​ក្រោយ​នេះ  <span class="verse" id="V22">២២&nbsp;</span>លុះ​ព្រះ​ទ្រង់​មាន​ព្រះបន្ទូល​នឹង​អ័ប្រាហាំ​ស្រេច​ហើយ នោះ​ទ្រង់​ឃ្លាត​ចេញ​ពី​គាត់​ហោះ​ឡើង​ទៅ។ </div><div class='p'> <span class="verse" id="V23">២៣&nbsp;</span>ឯ​អ័ប្រាហាំ​ក៏​យក​អ៊ីសម៉ាអែល​កូន​ខ្លួន ព្រម​ទាំង​មនុស្ស​ប្រុសៗ​ដែល​បាន​កើត​នៅ​ផ្ទះ​ខ្លួន និង​មនុស្ស​ដែល​បាន​ទិញ​ដោយ​ប្រាក់​ផង គឺ​គ្រប់​ទាំង​ប្រុសៗ​នៅ​ក្នុង​ពួក​ផ្ទះ​គាត់​ទាំង​ប៉ុន្មាន មក​កាត់​ស្បែក​ស្រោម​ចុង​ស្វាស​ទាំង​អស់​គ្នា​នៅ​ថ្ងៃ​នោះ​ឯង ដូច​ជា​ព្រះ​បាន​បង្គាប់​មក  <span class="verse" id="V24">២៤&nbsp;</span>ឯ​អ័ប្រាហាំ កាល​គាត់​ទទួល​កាត់​ស្បែក នោះ​មាន​អាយុ​៩៩​ឆ្នាំ​ហើយ  <span class="verse" id="V25">២៥&nbsp;</span>ចំណែក​អ៊ីសម៉ាអែល​កូន​គាត់​ក៏​មាន​អាយុ​១៣​ឆ្នាំ​ដែរ  <span class="verse" id="V26">២៦&nbsp;</span>ទាំង​អ័ប្រាហាំ និង​អ៊ីសម៉ាអែល​ជា​កូន ក៏​បាន​ទទួល​កាត់​ស្បែក​នៅ​ថ្ងៃ​ដដែល​នោះ  <span class="verse" id="V27">២៧&nbsp;</span>ហើយ​មនុស្ស​ប្រុសៗ​ទាំង​អស់​នៅ​ផ្ទះ​គាត់ គឺ​ទាំង​ពួក​អ្នក​ដែល​កើត​នៅ​ផ្ទះ​គាត់ និង​ពួក​អ្នក​ដែល​បាន​យក​ប្រាក់​ទិញ​ពី​ពួក​សាសន៍​ដទៃ​ទាំង​ប៉ុន្មាន​ផង គេ​បាន​កាត់​ស្បែក​ជា​មួយ​នឹង​គាត់​ទាំង​អស់​គ្នា។ </div><ul class="nav nav-pills">
<li><a href='index.html'>លោកុប្បត្តិ</a></li>
<li><a href='GEN16.html'>&lt;</a></li>
<li><a href='GEN.html'>១៧</a></li>
<li><a href='GEN18.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->