<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៧២</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA071.html'>&lt;</a></li>
<li><a href='PSA.html'>៧២</a></li>
<li><a href='PSA073.html'>&gt;</a></li>
</ul>
<div class="main">
 <div class='chapterlabel' id="V0"> ៧២</div><div class='s'>សូម​ព្រះជាម្ចាស់​ប្រទាន​ពរ​ដល់​ព្រះមហាក្សត្រ </div><div class='d'>ទំនុក​របស់​ស្តេច​សាឡូម៉ូន។ </div><div class='q'>
 <span class="verse" id="V1">១&nbsp;</span>ឱ​ព្រះអង្គ​អើយ សូម​ទ្រង់​ប្រទាន​បញ្ញត្ត​ច្បាប់ </div><div class='q2'>នៃ​ទ្រង់​មក​ទូលបង្គំ​ជា​ស្តេច </div><div class='q2'>ហើយ​សេចក្តី​សុចរិត​នៃ​ទ្រង់​ដល់​ព្រះរាជ​បុត្រា​ផង </div><div class='q'> <span class="verse" id="V2">២&nbsp;</span>ឲ្យ​ព្រះរាជ​បុត្រា​បាន​គ្រប់​គ្រង​លើ​រាស្ត្រ​របស់​ព្រះ </div><div class='q2'>ដោយ​សុចរិត </div><div class='q2'>ហើយ​លើ​ពួក​ក្រីក្រ​ដោយ​ទៀង​ត្រង់ </div><div class='q'> <span class="verse" id="V3">៣&nbsp;</span>នោះ​អស់​ទាំង​ភ្នំ​ធំ​តូច នឹង​ចំរើន​សេចក្តី​សុខ </div><div class='q2'>ដល់​បណ្តាជន </div><div class='q2'>ដោយ​សេចក្តី​សុចរិត </div><div class='q'> <span class="verse" id="V4">៤&nbsp;</span>សូម​ឲ្យ​ទ្រង់​បាន​សំរេច​ក្តី ដល់​ពួក​កំសត់​ក្នុង​បណ្តាជន </div><div class='q2'>ហើយ​ជួយ​សង្គ្រោះ​ដល់​ពួក​កូន​របស់​មនុស្ស​ក្រីក្រ </div><div class='q2'>ព្រម​ទាំង​វាយ​ពួក​អ្នក​សង្កត់សង្កិន​ឲ្យ​ខ្ទេចខ្ទី​ទៅ។ </div><div class='q'> <span class="verse" id="V5">៥&nbsp;</span>៙ យ៉ាង​នោះ គេ​នឹង​កោតខ្លាច​ដល់​ទ្រង់​ដ៏​ជា​ព្រះ </div><div class='q2'>អស់​អំឡុង​ដែល​នៅ​មាន​ព្រះអាទិត្យ​ភ្លឺ​ត​ទៅ </div><div class='q2'>ព្រម​ទាំង​ព្រះចន្ទ​ផង ដរាប​ដល់​អស់​ទាំង​ដំណ​ត​រៀង​ទៅ </div><div class='q'> <span class="verse" id="V6">៦&nbsp;</span>សូម​ឲ្យ​ទ្រង់​បាន​ដូច​ជា​ភ្លៀង​ធ្លាប់​ចុះ​មក​លើ​វាល </div><div class='q2'>ដែល​ច្រូត​ស្មៅ​ហើយ </div><div class='q2'>គឺ​ដូច​ជា​ភ្លៀង​១​មេៗ​ដែល​ស្រោច​ដី </div><div class='q'> <span class="verse" id="V7">៧&nbsp;</span>នៅ​ក្នុង​គ្រា​ព្រះរាជ​បុត្រា </div><div class='q2'>នោះ​មនុស្ស​សុចរិត​នឹង​មាន​សេចក្តី​ចំរើន​ឡើង </div><div class='q2'>ហើយ​នឹង​មាន​សេចក្តី​សុខ​ជា​បរិបូរ </div><div class='q2'>ដរាប​ដល់​ព្រះចន្ទ​រលត់​សូន្យ​ទៅ។ </div><div class='q'> <span class="verse" id="V8">៨&nbsp;</span>៙ ទ្រង់​នឹង​មាន​អំណាច </div><div class='q2'>ចាប់​តាំង​ពី​សមុទ្រ​ម្ខាង​ទៅ​ដល់​សមុទ្រ​ម្ខាង </div><div class='q2'>ហើយ​ពី​ទន្លេ រហូត​ដល់​ទី​បំផុត​ផែនដី </div><div class='q'> <span class="verse" id="V9">៩&nbsp;</span>ឯ​ពួក​មនុស្ស​ដែល​អាស្រ័យ​នៅ​ទី​រហោស្ថាន </div><div class='q2'>គេ​នឹង​ក្រាប​ចុះ​នៅ​ចំពោះ​ទ្រង់ </div><div class='q2'>ហើយ​ពួក​ខ្មាំងសត្រូវ​របស់​ទ្រង់ នឹង​ក្រាប​លិទ្ធ​ធូលី​ដី </div><div class='q'> <span class="verse" id="V10">១០&nbsp;</span>ពួក​ក្សត្រ​នៃ​ស្រុក​តើស៊ីស និង​កោះ​ទាំង​ប៉ុន្មាន </div><div class='q2'>នឹង​ថ្វាយ​សួយអាករ </div><div class='q2'>ពួក​ក្សត្រ​នៃ​ស្រុក​សេបា </div><div class='q2'>និង​ស្រុក​សាបា </div><div class='q2'>នឹង​ថ្វាយ​គ្រឿង​បណ្ណាការ​ដែរ </div><div class='q'> <span class="verse" id="V11">១១&nbsp;</span>អើ ពួក​ក្សត្រ​ទាំង​អស់ នឹង​ផ្តួល​ខ្លួន​ក្រាប​ចុះ </div><div class='q2'>នៅ​ចំពោះ​ទ្រង់ </div><div class='q2'>ហើយ​អស់​ទាំង​នគរ​នឹង​ចំណុះ​ទ្រង់​ដែរ </div><div class='q'> <span class="verse" id="V12">១២&nbsp;</span>ដ្បិត​ទ្រង់​នឹង​ជួយ​ពួក​ក្រីក្រ​ឲ្យ​រួច </div><div class='q2'>ក្នុង​កាល​ដែល​ថ្លែង​ទុក្ខ </div><div class='q2'>ព្រម​ទាំង​ពួក​កំសត់ ដែល​ឥត​មាន​អ្នក​ណា​ជួយ​នោះ​ផង </div><div class='q'> <span class="verse" id="V13">១៣&nbsp;</span>ទ្រង់​នឹង​មាន​សេចក្តី​អាណិត​មេត្តា </div><div class='q2'>ដល់​មនុស្ស​រហេមរហាម និង​មនុស្ស​ទុគ៌ត </div><div class='q2'>ក៏​នឹង​ជួយ​សង្គ្រោះ​ជីវិត​នៃ​មនុស្ស​ក្រីក្រ​ផង </div><div class='q'> <span class="verse" id="V14">១៤&nbsp;</span>ទ្រង់​នឹង​លោះ​ជីវិត​គេ ឲ្យ​រួច​ពី​ការ​សង្កត់សង្កិន </div><div class='q2'>និង​ការ​ច្រឡោត </div><div class='q2'>ឯ​ឈាម​គេ​នឹង​បាន​វិសេស​នៅ​ព្រះនេត្រ​ទ្រង់​ដែរ។ </div><div class='q'> <span class="verse" id="V15">១៥&nbsp;</span>៙ ដូច្នេះ គេ​នឹង​រស់​នៅ ហើយ​នឹង​មាន​ដង្វាយ </div><div class='q2'>ជា​មាស​ពី​ស្រុក​សេបា ឲ្យ​បាន​ថ្វាយ​ដល់​ទ្រង់ </div><div class='q2'>មនុស្ស​ទាំងឡាយ​នឹង​អធិស្ឋាន​ឲ្យ​ទ្រង់​ជានិច្ច </div><div class='q2'>ហើយ​នឹង​ថ្វាយ​ពរ​ដល់​ទ្រង់​ជា​ដរាប​រាល់​ថ្ងៃ </div><div class='q'> <span class="verse" id="V16">១៦&nbsp;</span>ដូច្នេះ នឹង​មាន​ស្រូវ​ជា​បរិបូរ​នៅ​ក្នុង​ស្រុក </div><div class='q2'>រហូត​ដល់​កំពូល​ភ្នំ </div><div class='q2'>ឯ​គួរ​ស្រូវ នោះ​នឹង​ទ្រេត​ចុះ​ឡើង </div><div class='q2'>ដូច​ជា​ដើម​ឈើ​នៅ​ភ្នំ​ល្បាណូន </div><div class='q2'>ហើយ​មនុស្ស​នឹង​ចំរើន​ឡើង​នៅ​ក្នុង​ទី​ក្រុង </div><div class='q2'>ដូច​ជា​ស្មៅ​នៅ​ដី​ដែរ </div><div class='q'> <span class="verse" id="V17">១៧&nbsp;</span>នាម​ទ្រង់​នឹង​ស្ថិតស្ថេរ​នៅ​ជា​ដរាប </div><div class='q2'>គឺ​នឹង​មាន​នៅ​អស់​អំឡុង​ដែល​នៅ​មាន​ព្រះអាទិត្យ​ភ្លឺ​ត​ទៅ </div><div class='q2'>ហើយ​មនុស្ស​ទាំងឡាយ​នឹង​បាន​ពរ​ដោយសារ​ទ្រង់ អស់​ទាំង​សាសន៍​នឹង​ហៅ​ទ្រង់​ថា ជា​អ្នក​មាន​ពរ។ </div><div class='q'> <span class="verse" id="V18">១៨&nbsp;</span>៙ សូម​ក្រាប​ថ្វាយបង្គំ​ដល់​ព្រះយេហូវ៉ា​ដ៏​ជា​ព្រះ </div><div class='q2'>គឺ​ជា​ព្រះ​នៃ​សាសន៍​អ៊ីស្រាអែល </div><div class='q2'>ជា​ព្រះ​តែ​១​អង្គ​ដែល​ធ្វើ​ការ​អស្ចារ្យ </div><div class='q'> <span class="verse" id="V19">១៩&nbsp;</span>សូម​ឲ្យ​ព្រះនាម​ដ៏​រុងរឿង​របស់​ទ្រង់​បាន​ប្រកប </div><div class='q2'>ដោយ​ព្រះពរ នៅ​អស់កល្ប​ជានិច្ច </div><div class='q2'>សូម​ឲ្យ​ផែនដី​ទាំង​ស្រុង​បាន​ពេញ​ដោយ​សិរីល្អ​នៃ​ទ្រង់ </div><div class='q2'>អាម៉ែន។ </div><div class='q'> <span class="verse" id="V20">២០&nbsp;</span>៙ ពាក្យ​អធិស្ឋាន​របស់​ដាវីឌ ជា​បុត្រ​អ៊ីសាយ </div><div class='q2'>ចប់​តែ​ប៉ុណ្ណេះ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA071.html'>&lt;</a></li>
<li><a href='PSA.html'>៧២</a></li>
<li><a href='PSA073.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->