<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៣៨</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA037.html'>&lt;</a></li>
<li><a href='PSA.html'>៣៨</a></li>
<li><a href='PSA039.html'>&gt;</a></li>
</ul>
<div class="main">
 <div class='chapterlabel' id="V0"> ៣៨</div><div class='s'>ពាក្យ​អធិស្ឋាន​របស់​មនុស្ស​ឈឺ​ចុកចាប់ </div><div class='d'>ទំនុក​នៃ​ស្តេច​ដាវីឌ ដែល​ទ្រង់​លើក​ទុក​សំរាប់​ជា​សេចក្តី​រំឭក។ </div><div class='q'>
 <span class="verse" id="V1">១&nbsp;</span>ឱ​ព្រះយេហូវ៉ា​អើយ សូម​កុំ​បន្ទោស​ទូលបង្គំ </div><div class='q2'>ក្នុង​កាល​ដែល​ទ្រង់​ខ្ញាល់ </div><div class='q2'>ក៏​កុំ​វាយផ្ចាល​ទូលបង្គំ ដោយ​ព្រះហឫទ័យ​ក្តៅ​ឡើយ </div><div class='q'> <span class="verse" id="V2">២&nbsp;</span>ដ្បិត​ព្រួញ​របស់​ទ្រង់​ជាប់​គាំង​នៅ​ក្នុង​ខ្លួន​ទូលបង្គំ </div><div class='q2'>ហើយ​ព្រះហស្ត​ទ្រង់​ក៏​សង្កត់​ទូលបង្គំ​ខ្លាំង​ណាស់​ផង </div><div class='q'> <span class="verse" id="V3">៣&nbsp;</span>គ្មាន​កន្លែង​ណា​ក្នុង​រូប​សាច់​ទូលបង្គំ ដែល​មិន​ឈឺ​នោះ​ទេ </div><div class='q2'>ដោយ​ព្រោះ​សេចក្តី​ខ្ញាល់​របស់​ទ្រង់ </div><div class='q2'>ក៏​គ្មាន​សេចក្តី​សុខ​នៅ​ក្នុង​ឆ្អឹង​ទូលបង្គំ​ដែរ </div><div class='q'> <span class="verse" id="V4">៤&nbsp;</span>ដ្បិត​អំពើ​ទុច្ចរិត​របស់​ទូលបង្គំ </div><div class='q2'>បាន​ឡើង​លិច​ក្បាល​ទូលបង្គំ​ហើយ </div><div class='q2'>ក៏​ដូច​ជា​បន្ទុក​យ៉ាង​ធ្ងន់ ដែល​ទូលបង្គំ​ទ្រាំ​មិន​បាន </div><div class='q'> <span class="verse" id="V5">៥&nbsp;</span>អស់​ទាំង​របួស​នៃ​ទូលបង្គំ សុទ្ធ​តែ​រលួយ ហើយ​ស្អុយ </div><div class='q2'>ដោយ​ព្រោះ​អំពើ​ឆោត​ខ្លៅ​របស់​ទូលបង្គំ </div><div class='q'> <span class="verse" id="V6">៦&nbsp;</span>ទូលបង្គំ​ឈឺ ហើយ​កោង​ខ្លួន​ចុះ​ជា​ខ្លាំង </div><div class='q2'>ទូលបង្គំ​ដើរ​ទាំង​មាន​ទុក្ខ​គ្រាំ​ជា​ដរាប​រាល់​ថ្ងៃ </div><div class='q'> <span class="verse" id="V7">៧&nbsp;</span>ដ្បិត​ទូលបង្គំ​មាន​សេចក្តី​រោលរាល​ពេញ​នៅ​ក្នុង​ពោះ </div><div class='q2'>ហើយ​គ្មាន​កន្លែង​ណា​ក្នុង​រូប​សាច់​ទូលបង្គំ </div><div class='q2'>ដែល​មិន​ឈឺ​នោះ​ឡើយ </div><div class='q'> <span class="verse" id="V8">៨&nbsp;</span>ទូលបង្គំ​ហេវ ហើយ​ត្រូវ​ជាំ​ជា​ខ្លាំង </div><div class='q2'>ទូលបង្គំ​បាន​ថ្ងូរ ដោយ​ព្រោះ​សេចក្តី​ថែថប់​ក្នុង​ចិត្ត។ </div><div class='q'> <span class="verse" id="V9">៩&nbsp;</span>៙ ឱ​ព្រះអម្ចាស់​អើយ </div><div class='q2'>អស់​ទាំង​សេចក្តី​ប៉ងប្រាថ្នា​របស់​ទូលបង្គំ​នៅ​ចំពោះ​ទ្រង់ </div><div class='q2'>ហើយ​ដំងូរ​របស់​ទូលបង្គំ​ក៏​មិន​លាក់​នឹង​ទ្រង់​ដែរ </div><div class='q'> <span class="verse" id="V10">១០&nbsp;</span>ចិត្ត​ទូលបង្គំ​កំរើក​ជា​ខ្លាំង </div><div class='q2'>ហើយ​កំឡាំង​នៃ​ទូលបង្គំ​ក៏​អន់​ថយ </div><div class='q2'>ឯ​ពន្លឺ​នៃ​ភ្នែក​ទូលបង្គំ នោះ​ក៏​ងងឹត​ទៅ </div><div class='q'> <span class="verse" id="V11">១១&nbsp;</span>ពួក​មិត្រ​សំឡាញ់ និង​ពួក​ដែល​ធ្លាប់​ភប់ប្រសព្វ​នឹង​ទូលបង្គំ </div><div class='q2'>គេ​ឈរ​ឃ្លាត​ពី​សេចក្តី​វេទនា​របស់​ទូលបង្គំ </div><div class='q2'>ហើយ​ទាំង​បង​ប្អូន​នៃ​ទូលបង្គំ​ក៏​ឈរ​នៅ​ឆ្ងាយ​ដែរ </div><div class='q'> <span class="verse" id="V12">១២&nbsp;</span>ឯ​ពួក​អ្នក​ដែល​ស្វែង​រក​ជីវិត​ទូលបង្គំ គេ​ដាក់​អន្ទាក់ </div><div class='q2'>ហើយ​ពួក​អ្នក​ដែល​ប៉ង​ប្រទូសរ៉ាយ​នឹង​ទូលបង្គំ គេ​ពោល </div><div class='q2'>ទំលាក់​សេចក្តី​អាក្រក់ ហើយ​គិត​តែ​ឧបាយ​ជា </div><div class='q2'>ដរាប​រាល់​ថ្ងៃ </div><div class='q'> <span class="verse" id="V13">១៣&nbsp;</span>តែ​ទូលបង្គំ​មិន​ឮ​ទេ ដូច​ជា​មនុស្ស​ថ្លង់ </div><div class='q2'>ក៏​មិន​ហា​មាត់​ស្តី​ដែរ ដូច​ជា​មនុស្ស​គ </div><div class='q'> <span class="verse" id="V14">១៤&nbsp;</span>អើ ទូលបង្គំ​ដូច​ជា​មនុស្ស​ដែល​មិន​ឮ​សោះ </div><div class='q2'>ហើយ​ដែល​គ្មាន​ពាក្យ​សប​នៅ​ក្នុង​មាត់​ឡើយ។ </div><div class='q'> <span class="verse" id="V15">១៥&nbsp;</span>៙ ដ្បិត ឱ​ព្រះយេហូវ៉ា​អើយ ទូលបង្គំ​សង្ឃឹម​ដល់​ទ្រង់ </div><div class='q2'>ឱ​ព្រះអម្ចាស់ ជា​ព្រះ​នៃ​ទូលបង្គំ​អើយ </div><div class='q2'>ទ្រង់​នឹង​ឆ្លើយ​តប​ចំពោះ​គេ </div><div class='q'> <span class="verse" id="V16">១៦&nbsp;</span>ពី​ព្រោះ​ទូលបង្គំ​បាន​នឹក​ថា ក្រែង​គេ​មាន​សេចក្តី​អំណរ </div><div class='q2'>ដោយ​ទូលបង្គំ​ភ្លាត់​ជើង </div><div class='q2'>ហើយ​គេ​អួត​ខ្លួន​ទាស់​នឹង​ទូលបង្គំ </div><div class='q'> <span class="verse" id="V17">១៧&nbsp;</span>ដ្បិត​ទូលបង្គំ​ជិត​ដួល​ហើយ </div><div class='q2'>សេចក្តី​ទុក្ខ​ព្រួយ​របស់​ទូលបង្គំ​នៅ​មុខ​ទូលបង្គំ​ជានិច្ច </div><div class='q'> <span class="verse" id="V18">១៨&nbsp;</span>ទូលបង្គំ​នឹង​លន់តួ​អំពើ​ទុច្ចរិត​របស់​ទូលបង្គំ </div><div class='q2'>ហើយ​នឹង​ឈឺ​ចិត្ត ដោយ​ព្រោះ​អំពើ​បាប​របស់​ទូលបង្គំ​ដែរ </div><div class='q'> <span class="verse" id="V19">១៩&nbsp;</span>ប៉ុន្តែ​ពួក​ខ្មាំងសត្រូវ​នៃ​ទូលបង្គំ​គេ​ស្វិតស្វាញ </div><div class='q2'>ហើយ​មាន​កំឡាំង </div><div class='q2'>ឯ​ពួក​អ្នក​ដែល​ស្អប់​ទូលបង្គំ ដោយ​ឥត​ហេតុ </div><div class='q2'>ក៏​ចំរើន​ជា​ច្រើន​ឡើង </div><div class='q'> <span class="verse" id="V20">២០&nbsp;</span>ពួក​អ្នក​ដែល​ប្រព្រឹត្ត​ការ​អាក្រក់​ស្នង​នឹង​គុណ </div><div class='q2'>គេ​តតាំង​នឹង​ទូលបង្គំ </div><div class='q2'>ដោយ​ព្រោះ​តែ​ទូលបង្គំ​ប្រព្រឹត្ត​តាម​ការ​ល្អ </div><div class='q'> <span class="verse" id="V21">២១&nbsp;</span>ឱ​ព្រះយេហូវ៉ា​អើយ សូម​កុំ​លះ​ចោល​ទូលបង្គំ​ឡើយ </div><div class='q2'>ឱ​ព្រះ​នៃ​ទូលបង្គំ​អើយ សូម​កុំ​គង់​ឆ្ងាយ​ពី​ទូលបង្គំ​ឲ្យ​សោះ </div><div class='q'> <span class="verse" id="V22">២២&nbsp;</span>ឱ​ព្រះអម្ចាស់ ជា​សេចក្តី​សង្គ្រោះ​នៃ​ទូលបង្គំ​អើយ </div><div class='q2'>សូម​ប្រញាប់​នឹង​ជួយ​ទូលបង្គំ​ផង។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA037.html'>&lt;</a></li>
<li><a href='PSA.html'>៣៨</a></li>
<li><a href='PSA039.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->