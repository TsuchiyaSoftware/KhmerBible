<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ សាំយូអែល ទី ២ ៩</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>សាំយូអែល ទី ២</a></li>
<li><a href='2SA08.html'>&lt;</a></li>
<li><a href='2SA.html'>៩</a></li>
<li><a href='2SA10.html'>&gt;</a></li>
</ul>
<div class="main">
 <div class='chapterlabel' id="V0"> ៩</div><div class='s'>ស្តេច​ដាវីឌ​ទទួល​មភីបូសែត​ចូល​វាំង </div><div class='p'>
 <span class="verse" id="V1">១&nbsp;</span>គ្រា​នោះ ដាវីឌ​មាន​ព្រះបន្ទូល​សួរ​ថា តើ​មាន​ពូជពង្ស​របស់​សូល​សល់​នៅ​ឬ​ទេ ដើម្បី​ឲ្យ​យើង​បាន​សំដែង​សេចក្តី​ករុណា​ដល់​អ្នក​នោះ ដោយ​យល់​ដល់​យ៉ូណាថាន  <span class="verse" id="V2">២&nbsp;</span>រីឯ​នៅ​ក្នុង​ពួក​ដំណាក់​សូល មាន​អ្នក​បំរើ​ម្នាក់​ឈ្មោះ​ស៊ីបា គេ​ក៏​ហៅ​អ្នក​នោះ​មក​ឯ​ដាវីឌ រួច​ទ្រង់​មាន​ព្រះបន្ទូល​សួរ​ថា តើ​ឯង​ឈ្មោះ​ស៊ីបា​ឬ​អី អ្នក​នោះ​ឆ្លើយ​ថា ព្រះករុណា​វិសេស គឺ​ទូលបង្គំ​នេះ​ហើយ  <span class="verse" id="V3">៣&nbsp;</span>នោះ​ស្តេច​ទ្រង់​មាន​ព្រះបន្ទូល​សួរ​ថា តើ​មាន​ពូជពង្ស​របស់​សូល​ណា​មួយ​សល់​នៅ​ឬ​ទេ ដើម្បី​ឲ្យ​យើង​បាន​សំដែង​សេចក្តី​ករុណា​នៃ​ព្រះ​ដល់​អ្នក​នោះ ស៊ីបា ទូល​ឆ្លើយ​ថា នៅ​មាន​ម្នាក់​ខ្វិន​ជើង ជា​បុត្រ​នៃ​យ៉ូណាថាន  <span class="verse" id="V4">៤&nbsp;</span>ស្តេច​ទ្រង់​មាន​ព្រះបន្ទូល​សួរ​ថា តើ​នៅ​ឯ​ណា រួច​ស៊ីបា​ទូល​តប​ថា លោក​នៅ​ឯ​ផ្ទះ​ម៉ាគារ ជា​កូន​អាំមាល ដែល​នៅ​ក្រុង​ឡូរ-ដេបារ  <span class="verse" id="V5">៥&nbsp;</span>នោះ​ស្តេច​ដាវីឌ​ទ្រង់​ក៏​ចាត់​គេ ឲ្យ​ទៅ​នាំ​លោក​ពី​ផ្ទះ​ម៉ាគារ ជា​កូន​អាំមាល ជា​អ្នក​ដែល​នៅ​ក្រុង​ឡូរ-ដេបារ​នោះ​មក  <span class="verse" id="V6">៦&nbsp;</span>ដូច្នេះ មភីបូសែត ជា​បុត្រា​នៃ​យ៉ូណាថាន ដែល​ជា​បុត្រា​សូល ក៏​មក​ឯ​ដាវីឌ​ទំលាក់​ខ្លួន​ក្រាប​ចុះ​ផ្កាប់​មុខ​ថ្វាយបង្គំ រួច​ដាវីឌ​ទ្រង់​មាន​ព្រះបន្ទូល​ថា មភីបូសែត​អើយ លោក​ក៏​ទូល​ឆ្លើយ​ថា បពិត្រ​ព្រះករុណា​វិសេស  <span class="verse" id="V7">៧&nbsp;</span>នោះ​ដាវីឌ​មាន​ព្រះបន្ទូល​ថា កុំ​ខ្លាច​អ្វី​ឡើយ ដ្បិត​យើង​នឹង​សំដែង​សេចក្តី​ករុណា​ដល់​អ្នក ដោយ​យល់​ដល់​យ៉ូណាថាន​បិតា​អ្នក ហើយ​យើង​នឹង​ប្រគល់​អស់​ទាំង​ស្រែ​ចំការ​របស់​សូល​ជា​ជីតា​ដល់​អ្នក តែ​ឯង​ខ្លួន​អ្នក និង​បរិភោគ​នៅ​តុ​ជា​មួយ​នឹង​យើង​ជានិច្ច  <span class="verse" id="V8">៨&nbsp;</span>នោះ​លោក​ក៏​ក្រាប​ថ្វាយបង្គំ​ទូល​ថា តើ​បាវ​បំរើ​នៃ​ទ្រង់​នេះ​ជា​អ្វី បាន​ជា​ទ្រង់​ព្រម​ក្រឡេក​មើល​មក​ទូលបង្គំ ដែល​ទុក​ដូច​ជា​ឆ្កែ​ស្លាប់​នេះ។  <span class="verse" id="V9">៩&nbsp;</span>ស្តេច​ទ្រង់​ក៏​មាន​ព្រះបន្ទូល​ហៅ​ស៊ីបា ជា​បាវ​បំរើ​របស់​សូល​មក​ត្រាស់​បង្គាប់​ថា បណ្តា​របស់​ទ្រព្យ​ទាំង​ប៉ុន្មាន​ដែល​ជា​របស់​សូល និង​ពូជពង្ស​ទ្រង់ នោះ​អញ​ប្រគល់​ឲ្យ​ដល់​បុត្រា​របស់​ចៅហ្វាយ​ឯង​នេះ​ហើយ  <span class="verse" id="V10">១០&nbsp;</span>ត្រូវ​ឲ្យ​ឯង​ភ្ជួររាស់​ស្រែ​ចំការ​នោះ​ឲ្យ​លោក ព្រម​ទាំង​កូន​ចៅ​ឯង ហើយ​ពួក​បាវ​បំរើ​របស់​ឯង​ទាំង​អស់​គ្នា​ផង ត្រូវ​ប្រមូល​ផល​ផ្លែ​យក​មក ជូន​បុត្រា​របស់​ចៅហ្វាយ​ឯង​បាន​អាហារ​បរិភោគ ប៉ុន្តែ ឯ​មភីបូសែត ជា​បុត្រា​ចៅហ្វាយ​ឯង​លោក​នឹង​បរិភោគ​នៅ​តុ​ជា​មួយ​នឹង​អញ​ជានិច្ច រីឯ​ស៊ីបា មាន​កូន​ប្រុស​១៥​នាក់ និង​បាវ​២០​នាក់  <span class="verse" id="V11">១១&nbsp;</span>នោះ​ស៊ីបា​ទូល​ទៅ​ស្តេច​ថា ទូលបង្គំ ជា​បាវ​បំរើ​ទ្រង់ នឹង​ធ្វើ​តាម​គ្រប់​ទាំង​សេចក្តី​ដែល​ទ្រង់​ព្រះករុណា ជា​អម្ចាស់​នៃ​ទូលបង្គំ បាន​មាន​ព្រះបន្ទូល​ប្រាប់​មក តែ​ចំណែក​មភីបូសែត​នោះ ទ្រង់​មាន​ព្រះបន្ទូល​ថា លោក​ត្រូវ​បរិភោគ​នៅ​តុ​យើង ទុក​ដូច​ជា​បុត្រ​ណា​មួយ​របស់​ស្តេច  <span class="verse" id="V12">១២&nbsp;</span>ឯ​មភីបូសែត លោក​មាន​កូន​ប្រុស​១​ឈ្មោះ​មីកា ហើយ​អស់​ពួក​អ្នក​ដែល​នៅ​ក្នុង​ផ្ទះ​ស៊ីបា នោះ​សុទ្ធ​តែ​ជា​បាវ​បំរើ​របស់​មភីបូសែត​ទាំង​អស់  <span class="verse" id="V13">១៣&nbsp;</span>ដូច្នេះ មភីបូសែត​លោក​ក៏​នៅ​ក្រុង​យេរូសាឡិម​ទៅ ដោយ​ព្រោះ​លោក​ត្រូវ​បរិភោគ​នៅ​តុ​នៃ​ស្តេច ហើយ​លោក​ខ្វិន​ជើង​ទាំង​២។ </div><ul class="nav nav-pills">
<li><a href='index.html'>សាំយូអែល ទី ២</a></li>
<li><a href='2SA08.html'>&lt;</a></li>
<li><a href='2SA.html'>៩</a></li>
<li><a href='2SA10.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->