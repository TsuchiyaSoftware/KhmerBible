<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ជនគណនា ៣០</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ជនគណនា</a></li>
<li><a href='NUM29.html'>&lt;</a></li>
<li><a href='NUM.html'>៣០</a></li>
<li><a href='NUM31.html'>&gt;</a></li>
</ul>
<div class="main">
 <div class='chapterlabel' id="V0"> ៣០</div><div class='s'>ក្រឹត្យវិន័យ​ស្តី​អំពី​បំណន់ </div><div class='p'>
 <span class="verse" id="V1">១&nbsp;</span>រួច​ម៉ូសេ​និយាយ​នឹង​ពួក​មេ​លើ​ពូជ​អំបូរ​កូន​ចៅ​អ៊ីស្រាអែល​ទាំង​ប៉ុន្មាន​ថា នេះ​ជា​សេចក្តី​ដែល​ព្រះយេហូវ៉ា​បាន​បង្គាប់​មក  <span class="verse" id="V2">២&nbsp;</span>គឺ​បើ​បុរស​ណា​បន់​ដល់​ព្រះយេហូវ៉ា ឬ​នឹង​ស្បថ​ភ្ជាប់​ខ្លួន​ដោយ​សម្បថ​ណា​មួយ អ្នក​នោះ​មិន​ត្រូវ​ក្បត់​ពាក្យ​ខ្លួន​ឡើយ គឺ​ត្រូវ​តែ​ធ្វើ​តាម​សំដី​របស់​ខ្លួន​គ្រប់​ចំពូក  <span class="verse" id="V3">៣&nbsp;</span>ឯ​ស្ត្រី​វិញ បើ​កាល​ណា​បន់​ដល់​ព្រះយេហូវ៉ា ទាំង​ភ្ជាប់​ខ្លួន​ដោយសារ​បំណន់​នោះ កំពុង​ដែល​នៅ​ក្មេង​នៅ​ក្នុង​បន្ទុក​របស់​ឪពុក​នៅ​ឡើយ  <span class="verse" id="V4">៤&nbsp;</span>ហើយ​ឪពុក​បាន​ឮ​បំណន់​នោះ និង​សេចក្តី​ដែល​កូន​បាន​បន់​ភ្ជាប់​ខ្លួន​ដែរ តែ​ឥត​មាន​ថា​អ្វី​ឲ្យ​ទេ នោះ​បំណន់​របស់​នាង​នឹង​នៅ​ជា​យ៉ាង​នោះ​ទាំង​អស់ ព្រម​ទាំង​សេចក្តី​ទាំង​ប៉ុន្មាន​ដែល​នាង​បាន​បន់​ភ្ជាប់​ខ្លួន​ដែរ  <span class="verse" id="V5">៥&nbsp;</span>តែ​បើ​ឪពុក​ឃាត់​នាង​ក្នុង​ថ្ងៃ​ដែល​បាន​ឮ នោះ​បំណន់​របស់​នាង​នឹង​សេចក្តី​ទាំង​ប៉ុន្មាន​ដែល​នាង​បាន​ភ្ជាប់​ខ្លួន មិន​បាន​នៅ​ជាប់​ទៀត​ទេ ហើយ​ព្រះយេហូវ៉ា​ទ្រង់​ក៏​នឹង​អត់​ទោស​ឲ្យ​នាង​ដែរ ពី​ព្រោះ​ឪពុក​បាន​ឃាត់​ហាម។ </div><div class='p'> <span class="verse" id="V6">៦&nbsp;</span>បើ​នាង​មាន​ប្តី​ក្នុង​កាល​ដែល​នៅ​ជាប់​បំណន់ ឬ​បាន​បន់​ភ្ជាប់​ខ្លួន​ដោយ​ពាក្យ​ណា​ដែល​បាន​ចេញ​ពី​មាត់​ទៅ​ឥត​បើ​គិត  <span class="verse" id="V7">៧&nbsp;</span>រួច​ប្តី​បាន​ដឹង ហើយ​ឥត​មាន​ថា​អ្វី​ឲ្យ នោះ​បំណន់​របស់​នាង​នឹង​នៅ​ជាប់​ជា​យ៉ាង​នោះ ព្រម​ទាំង​សេចក្តី​ណា​ដែល​នាង​បាន​បន់​ភ្ជាប់​ខ្លួន​ដែរ  <span class="verse" id="V8">៨&nbsp;</span>តែ​បើ​ប្តី​បាន​ឃាត់​នាង​ក្នុង​ថ្ងៃ​ដែល​បាន​ដឹង នោះ​គាត់​បាន​ផ្តាច់​បំណន់​នាង​ហើយ ព្រម​ទាំង​សេចក្តី​ដែល​ចេញ​ពី​មាត់​នាង​ដោយ​ឥត​បើ​គិត​នោះ​ផង ហើយ​ព្រះយេហូវ៉ា​ទ្រង់​នឹង​អត់​ទោស​ឲ្យ​នាង។ </div><div class='p'> <span class="verse" id="V9">៩&nbsp;</span>តែ​ឯ​សេចក្តី​ណា​ដែល​ស្ត្រី​មេម៉ាយ ឬ​ស្ត្រី​ប្តី​លែង​បាន​បន់​ភ្ជាប់​ខ្លួន នោះ​នឹង​ត្រូវ​នៅ​ជាប់​ជា​ដរាប  <span class="verse" id="V10">១០&nbsp;</span>បើ​នាង​នោះ​បាន​បន់​បំណន់ ឬ​ភ្ជាប់​ខ្លួន​ដោយសារ​សម្បថ​ណា​មួយ ក្នុង​កាល​ដែល​នៅ​ក្នុង​បន្ទុក​ប្តី​នៅ​ឡើយ  <span class="verse" id="V11">១១&nbsp;</span>ហើយ​ប្តី​បាន​ដឹង​តែ​មិន​បាន​ថា​អ្វី​ឲ្យ​ទេ ក៏​មិន​បាន​ឃាត់​ផង នោះ​អស់​ទាំង​បំណន់​របស់​នាង​នឹង​ត្រូវ​នៅ​ជាប់​ជា​យ៉ាង​នោះ ព្រម​ទាំង​សេចក្តី​ណា​ដែល​បាន​បន់​ភ្ជាប់​ខ្លួន​ដែរ  <span class="verse" id="V12">១២&nbsp;</span>តែ​បើ​ប្តី​នាង​បាន​ផ្តាច់​បំណន់​នោះ​ចេញ ក្នុង​ថ្ងៃ​ដែល​គាត់​បាន​ដឹង នោះ​សេចក្តី​អ្វី​ដែល​បាន​ចេញ​ពី​មាត់​នាង ពី​ដំណើរ​បំណន់​នោះ ឬ​សេចក្តី​ណា​ដែល​នាង​បាន​បន់​ភ្ជាប់​ខ្លួន នោះ​មិន​នៅ​ជាប់​ទៀត​ទេ ដ្បិត​ប្តី​បាន​ផ្តាច់​ហើយ ព្រះយេហូវ៉ា​ទ្រង់​ក៏​នឹង​អត់​ទោស​ឲ្យ​នាង​ដែរ។ </div><div class='p'> <span class="verse" id="V13">១៣&nbsp;</span>គ្រប់​ទាំង​បំណន់ ហើយ​គ្រប់​ទាំង​សម្បថ ដែល​នឹង​ស្បថ ដើម្បី​នឹង​បញ្ឈឺ​ចិត្ត​ខ្លួន នោះ​ប្តី​នឹង​តាំង​ឲ្យ​នៅ​ជាប់ ឬ​ផ្តាច់​ចេញ​ក៏​បាន  <span class="verse" id="V14">១៤&nbsp;</span>បើសិន​ជា​ប្តី​មិន​មាន​ថា​អ្វី​ឲ្យ​នាង​ត​ទៅ​ទេ នោះ​គឺ​គាត់​បាន​តាំង​បំណន់​នាង​ឲ្យ​នៅ​ជាប់​ហើយ ព្រម​ទាំង​សេចក្តី​ណា ដែល​នាង​បាន​បន់​ភ្ជាប់​ខ្លួន​ទាំង​អស់​ផង គឺ​គាត់​បាន​យល់​ព្រម​នឹង​សេចក្តី​ទាំង​នោះ​ដែរ ពី​ព្រោះ​មិន​បាន​ថា​អ្វី​ឲ្យ​នាង ក្នុង​ថ្ងៃ​ដែល​គាត់​បាន​ដឹង​នោះ​ឡើយ  <span class="verse" id="V15">១៥&nbsp;</span>តែ​បើ​គាត់​បាន​ផ្តាច់​បំណន់​នោះ ក្នុង​កាល​ដែល​បាន​ដឹង នោះ​គាត់​ត្រូវ​រ៉ាប់រង​ចំពោះ​ទោស​របស់​នាង​វិញ។ </div><div class='p'> <span class="verse" id="V16">១៦&nbsp;</span>នេះ​ហើយ​ជា​ច្បាប់​ទាំង​ប៉ុន្មាន ដែល​ព្រះយេហូវ៉ា​បាន​បង្គាប់​មក​ម៉ូសេ ពី​ដំណើរ​ប្តី និង​ប្រពន្ធ ហើយ​ពី​ដំណើរ​ឪពុក​កូន និង​ស្រី ដែល​នៅ​ក្មេង នៅ​ក្នុង​បន្ទុក​ឪពុក​នៅ​ឡើយ។ </div><ul class="nav nav-pills">
<li><a href='index.html'>ជនគណនា</a></li>
<li><a href='NUM29.html'>&lt;</a></li>
<li><a href='NUM.html'>៣០</a></li>
<li><a href='NUM31.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->