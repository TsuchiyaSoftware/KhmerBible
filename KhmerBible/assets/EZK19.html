<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ អេសេគាល ១៩</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>អេសេគាល</a></li>
<li><a href='EZK18.html'>&lt;</a></li>
<li><a href='EZK.html'>១៩</a></li>
<li><a href='EZK20.html'>&gt;</a></li>
</ul>
<div class="main">
 <div class='chapterlabel' id="V0"> ១៩</div><div class='s'>ទំនួញ​របស់​មេ​ដឹកនាំ​អ៊ីស្រាអែល </div><div class='p'>
 <span class="verse" id="V1">១&nbsp;</span>មួយ​ទៀត ចូរ​ឯង​ចាប់​តាំង​ពោល​បទ​ទំនួញ​ពី​ដំណើរ​ពួក​ចៅហ្វាយ​នៃ​សាសន៍​អ៊ីស្រាអែល  <span class="verse" id="V2">២&nbsp;</span>ចូរ​ថា តើ​ម្តាយ​ឯង​ថា​អ្វី គឺ​ជា​សិង្ហ​ញី ដែល​បាន​ក្រាប​នៅ​កណ្តាល​សិង្ហ​ឈ្មោល ក៏​បំបៅ​កូន នៅ​កណ្តាល​ពួក​សិង្ហ​ស្ទាវ  <span class="verse" id="V3">៣&nbsp;</span>ក៏​បាន​ចិញ្ចឹម​កូន​១ ដែល​ត្រឡប់​ទៅ​ជា​សិង្ហ​ស្ទាវ ហើយ​បាន​ហាត់​ចាប់​រំពា វា​ក៏​ត្របាក់​លេប​មនុស្ស​ទៅ  <span class="verse" id="V4">៤&nbsp;</span>អស់​ទាំង​សាសន៍​បាន​ឮ​និយាយ​ពី​វា រួច​គេ​ចាប់​វា​បាន​ក្នុង​រណ្តៅ​របស់​គេ ក៏​ខ្លុះ​ដឹកនាំ​ទៅ​ឯ​ស្រុក​អេស៊ីព្ទ  <span class="verse" id="V5">៥&nbsp;</span>រីឯ​មេ កាល​ឃើញ​ថា​រង់ចាំ​ជា​យូរ តែ​ទី​សង្ឃឹម​បាន​បាត់​ហើយ នោះ​ក៏​យក​កូន​១​ទៀត​ឲ្យ​ឡើង​ជា​សិង្ហ​ស្ទាវ  <span class="verse" id="V6">៦&nbsp;</span>រួច​កូន​នោះ​ក៏​ដើរ​ទៅ​មក​ជា​មួយ​នឹង​ពួក​សិង្ហ​ឈ្មោល វា​ត្រឡប់​ជា​សិង្ហ​ស្ទាវ​ឡើង ហើយ​ក៏​ហាត់​ចាប់​រំពា វា​ត្របាក់​លេប​មនុស្ស​ទៅ​ដែរ  <span class="verse" id="V7">៧&nbsp;</span>វា​ស្គាល់​អស់​ទាំង​ដំណាក់​របស់​គេ ហើយ​បាន​បំផ្លាញ​ទី​ក្រុង​គេ ស្រុក​នោះ​នឹង​របស់​សព្វ​សារពើ​នៅ​ក្រុង​នោះ ក៏​ខូច​បង់ ដោយ​សូរ​គ្រហឹម​របស់​វា  <span class="verse" id="V8">៨&nbsp;</span>គ្រា​នោះ​អស់​ទាំង​សាសន៍​ក៏​លើក​គ្នា​ទាស់​នឹង​វា ពី​ស្រុក​ជុំវិញ​គ្រប់​ទិស​គេ​ត្រដាង​មង​ពី​លើ​វា ហើយ​វា​ជាប់​ក្នុង​រណ្តៅ​របស់​គេ​ទៅ  <span class="verse" id="V9">៩&nbsp;</span>គេ​ខ្លុះ​ច្រមុះ​វា​ដាក់​ក្នុង​ទ្រុង ដឹកនាំ​ទៅ​ថ្វាយ​ស្តេច​បាប៊ីឡូន​គេ​នាំ​វា​ចូល​ទៅ​ក្នុង​ទី​មាំមួន ដើម្បី​មិន​ឲ្យ​ឮ​សូរ​សំឡេង​វា​នៅ​លើ​ភ្នំ​ស្រុក​អ៊ីស្រាអែល​ទៀត​ឡើយ។ </div><div class='p'> <span class="verse" id="V10">១០&nbsp;</span>ម្តាយ​ឯង​បាន​ដូច​ជា​ដើម​ទំពាំងបាយជូរ ក្នុង​ចំការ​របស់​ឯង ដែល​ដាំ​នៅ​ក្បែរ​មាត់​ផ្លូវ​ទឹក ក៏​កើត​មាន​ផល​ហើយ​មាន​ខ្នែង​ជា​ច្រើន ដោយ​នៅ​ជិត​ទឹក​បរិបូរ  <span class="verse" id="V11">១១&nbsp;</span>ដើម​នោះ​មាន​មែក​មាំ សំរាប់​ជា​ដំបង​រាជ្យ​នៃ​ពួក​អ្នក​ដែល​គ្រប់គ្រង ក៏​លូត​ឡើង​ខ្ពស់​ជាង​មែក​ដ៏​ញឹកស្និត វា​ទាញ​នាំ​ភ្នែក​ដោយ​កំពស់ និង​មែក​យ៉ាង​សន្ធឹក​របស់​វា  <span class="verse" id="V12">១២&nbsp;</span>តែ​វា​ត្រូវ​ដក​រំលើង ដោយ​សេចក្តី​ឃោរឃៅ ហើយ​ត្រូវ​បោះ​ចុះ​ដល់​ដី រួច​ខ្យល់​ពី​ទិស​ខាង​កើត​ក៏​ធ្វើ​ឲ្យ​ផល​វា​ស្វិត​ក្រៀម​ទៅ មែក​ដ៏​មាំ​របស់​វា​ត្រូវ​បាក់ ហើយ​ក្រៀម​ស្ងួត​ទៅ ឯ​ភ្លើង​ក៏​ឆេះ​អស់​រលីង  <span class="verse" id="V13">១៣&nbsp;</span>ឥឡូវ​នេះ វា​ត្រូវ​ដាំ​នៅ​ទី​រហោស្ថាន​វិញ គឺ​ក្នុង​ទី​ហួតហែង ហើយ​សោះ​ស្ងួត  <span class="verse" id="V14">១៤&nbsp;</span>មាន​ភ្លើង​ចេញ​ពី​ដំបង​១ ដែល​ធ្វើ​ពី​ខ្នែង​វា ទៅ​បញ្ឆេះ​ផល​វា​ហើយ​វា​គ្មាន​ខ្នែង​ណា​មាំ សំរាប់​ធ្វើ​ដំបង​រាជ្យ​ពួក​អ្នក​គ្រប់គ្រង​ទៀត​សោះ នេះ​ជា​បទ​ទំនួញ ហើយ​និង​បាន​ទុក​ជា​ពាក្យ​ទួញ​ត​ទៅ។ </div><ul class="nav nav-pills">
<li><a href='index.html'>អេសេគាល</a></li>
<li><a href='EZK18.html'>&lt;</a></li>
<li><a href='EZK.html'>១៩</a></li>
<li><a href='EZK20.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->