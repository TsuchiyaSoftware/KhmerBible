<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ កាឡាទី ៣</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>កាឡាទី</a></li>
<li><a href='GAL02.html'>&lt;</a></li>
<li><a href='GAL.html'>៣</a></li>
<li><a href='GAL04.html'>&gt;</a></li>
</ul>
<div class="main">
 <div class='chapterlabel' id="V0"> ៣</div><div class='s'>ជំនឿ និង​ក្រឹត្យវិន័យ </div><div class='p'>
 <span class="verse" id="V1">១&nbsp;</span>ឱ​ពួក​អ្នក​ស្រុក​កាឡាទី​ឥត​បើ​គិត​អើយ ដែល​បាន​បើក​សំដែង​ព្រះយេស៊ូវគ្រីស្ទ​មក​យ៉ាង​ច្បាស់ នៅ​ភ្នែក​អ្នក​រាល់​គ្នា ហើយ​ទាំង​ជាប់​ឆ្កាង​ផង នោះ​តើ​អ្នក​ណា​បាន​ធ្វើ​អំពើ​ដាក់​អ្នក​រាល់​គ្នា ឲ្យ​លែង​ស្តាប់​តាម​សេចក្តី​ពិត​វិញ​ដូច្នេះ  <span class="verse" id="V2">២&nbsp;</span>ខ្ញុំ​ចង់​សួរ​អ្នក​រាល់​គ្នា​តែ​ប៉ុណ្ណេះ​ថា តើ​អ្នក​រាល់​គ្នា​បាន​ទទួល​ព្រះវិញ្ញាណ ដោយ​ប្រព្រឹត្ត​តាម​ក្រឹត្យវិន័យ ឬ​ដោយ​បាន​ស្តាប់ ទាំង​មាន​សេចក្តី​ជំនឿ  <span class="verse" id="V3">៣&nbsp;</span>តើ​អ្នក​រាល់​គ្នា​ជា​មនុស្ស​ឥត​បើ​គិត​ជា​ខ្លាំង​ដល់ម៉្លេះ​ឬ​អី ដែល​បាន​ចាប់​ផ្តើម ដោយ​ព្រះវិញ្ញាណ​ហើយ តើ​ឥឡូវ​នេះ​បាន​គ្រប់​លក្ខណ៍​ឡើង ដោយ​សាច់​ឈាម​វិញ​ឬ  <span class="verse" id="V4">៤&nbsp;</span>តើ​បាន​រង​ទុក្ខ​ច្រើន​ម៉្លេះ​ជា​ឥត​ប្រយោជន៍​ឬ​អី គឺ​បើ​ជា​ឥត​ប្រយោជន៍​មែន  <span class="verse" id="V5">៥&nbsp;</span>ឯ​ព្រះ ដែល​ទ្រង់​ប្រទាន​ព្រះវិញ្ញាណ​មក​អ្នក​រាល់​គ្នា ហើយ​ធ្វើ​ការ​ឫទ្ធិបារមី​ក្នុង​ពួក​អ្នក​រាល់​គ្នា នោះ​តើ​ដោយ​អ្នក​រាល់​គ្នា​ប្រព្រឹត្ត​តាម​ក្រឹត្យវិន័យ ឬ​ដោយ​ស្តាប់ ទាំង​មាន​សេចក្តី​ជំនឿ​វិញ  <span class="verse" id="V6">៦&nbsp;</span>ដូច​ជា​លោក​អ័ប្រាហាំ​បាន​ជឿ​ដល់​ព្រះ ហើយ​សេចក្តី​នោះ បាន​រាប់​ជា​សេចក្តី​សុចរិត​ដល់​លោក  <span class="verse" id="V7">៧&nbsp;</span>ដូច្នេះ ចូរ​ដឹង​ថា ពួក​អ្នក​ដែល​មាន​សេចក្តី​ជំនឿ នោះ​ជា​ពូជ​លោក​អ័ប្រាហាំ​ហើយ  <span class="verse" id="V8">៨&nbsp;</span>ហើយ​ដោយ​គម្ពីរ​បាន​ដឹង​ជា​មុន​ថា ព្រះ​ទ្រង់​នឹង​រាប់​ពួក​សាសន៍​ដទៃ​ជា​សុចរិត ដោយ​សេចក្តី​ជំនឿ បាន​ជា​មាន​សេចក្តី​ប្រកាស​ប្រាប់​មក ដល់​លោក​អ័ប្រាហាំ​ជា​មុន​ថា «អស់​ទាំង​សាសន៍​នឹង​បាន​ពរ​ដោយសារ​ឯង»  <span class="verse" id="V9">៩&nbsp;</span>ដូច្នេះ អស់​អ្នក​ដែល​មាន​សេចក្តី​ជំនឿ នោះ​ឈ្មោះ​ថា​បាន​ពរ​ជា​មួយ​នឹង​លោក​អ័ប្រាហាំ ដែល​ជា​អ្នក​ជឿ​ដែរ  <span class="verse" id="V10">១០&nbsp;</span>តែ​អស់​អ្នក​ដែល​អាង​ដល់​ការ​ប្រព្រឹត្ត​តាម​ក្រឹត្យវិន័យ នោះ​ត្រូវ​បណ្តាសា​វិញ ដ្បិត​មាន​សេចក្តី​ចែង​ទុក​មក​ថា «ត្រូវ​បណ្តាសា​ហើយ អស់​អ្នក​ណា​ដែល​មិន​កាន់​ខ្ជាប់​តាម​គ្រប់​ទាំង​សេចក្តី ដែល​កត់​ទុក​ក្នុង​គម្ពីរ​ក្រឹត្យវិន័យ ដើម្បី​នឹង​ប្រព្រឹត្ត​តាម»  <span class="verse" id="V11">១១&nbsp;</span>ហើយ​ច្បាស់​ជា​គ្មាន​អ្នក​ណា​បាន​រាប់​ជា​សុចរិត នៅ​ចំពោះ​ព្រះ ដោយសារ​ក្រឹត្យវិន័យ​ឡើយ ពី​ព្រោះ«មនុស្ស​សុចរិត​នឹង​រស់ ដោយ​អាង​សេចក្តី​ជំនឿ»  <span class="verse" id="V12">១២&nbsp;</span>ឯ​ក្រឹត្យវិន័យ មិន​អាង​សេចក្តី​ជំនឿ​ទេ គឺ​អ្នក​ណា​ដែល​អាច​នឹង​ប្រព្រឹត្ត តាម​សេចក្តី​ទាំង​នោះ​បាន អ្នក​នោះ​នឹង​រស់​នៅ ដោយសារ​សេចក្តី​ទាំង​នោះ  <span class="verse" id="V13">១៣&nbsp;</span>ព្រះគ្រីស្ទ​ទ្រង់​បាន​លោះ​យើង​រាល់​គ្នា ឲ្យ​រួច​ពី​សេចក្តី​បណ្តាសា​របស់​ក្រឹត្យវិន័យ ដោយ​ទ្រង់​ត្រូវ​បណ្តាសា​ជំនួស​យើង​រាល់​គ្នា (ដ្បិត​មាន​សេចក្តី​ចែង​ទុក​មក​ថា «ត្រូវ​បណ្តាសា​ហើយ អ្នក​ណា​ដែល​ត្រូវ​ព្យួរ​នៅ​លើ​ឈើ»)  <span class="verse" id="V14">១៤&nbsp;</span>ដើម្បី​ឲ្យ​ពរ​របស់​លោក​អ័ប្រាហាំ បាន​មក​ដល់​អស់​ទាំង​សាសន៍​ក្នុង​ព្រះគ្រីស្ទយេស៊ូវ ប្រយោជន៍​ឲ្យ​យើង​បាន​ទទួល​សេចក្តី​សន្យា គឺ​ជា​ព្រះវិញ្ញាណ ដោយសារ​សេចក្តី​ជំនឿ។ </div><div class='s'>ក្រឹត្យវិន័យ និង​ព្រះបន្ទូល​សន្យា </div><div class='p'> <span class="verse" id="V15">១៥&nbsp;</span>បង​ប្អូន​អើយ ខ្ញុំ​និយាយ​តាម​បែប​ភាព​មនុស្ស​ថា សូម្បី​តែ​សេចក្តី​សញ្ញា​របស់​មនុស្ស បើ​គេ​យល់​ព្រម​តាំង​នឹង​គ្នា​ជា​ស្រេច​ហើយ នោះ​គ្មាន​អ្នក​ណា​នឹង​លើក​ចោល ឬ​បន្ថែម​បញ្ចូល​អ្វី​ឡើយ  <span class="verse" id="V16">១៦&nbsp;</span>រីឯ​សេចក្តី​សន្យា​ទាំង​ប៉ុន្មាន នោះ​បាន​តាំង​នឹង​លោក​អ័ប្រាហាំ ហើយ​និង​ពូជ​លោក តែ​ទ្រង់​មិន​បាន​មាន​ព្រះបន្ទូល​ថា «និង​ពូជ​ទាំង​ប៉ុន្មាន» ដូច​ជា​មាន​ពូជ​ជា​ច្រើន​នោះ​ទេ គឺ​ចំពោះ​ពូជ​តែ​១​វិញ ដោយ​ថា «និង​ពូជ​លោក​១​នោះ​ឯង» គឺ​ជា​ព្រះគ្រីស្ទ  <span class="verse" id="V17">១៧&nbsp;</span>ខ្ញុំ​ចង់​និយាយ​ដូច្នេះ​ថា សេចក្តី​សញ្ញា​ដែល​ព្រះ​បាន​យល់​ព្រម​ជា​មុន នោះ​ក្រឹត្យវិន័យ ដែល​កើត​ឡើង​៤៣០​ឆ្នាំ​ជា​ក្រោយ​នឹង​លើក​ចោល ឲ្យ​សេចក្តី​សញ្ញា​នោះ​ទៅ​ជា​ឥត​ប្រយោជន៍​មិន​បាន  <span class="verse" id="V18">១៨&nbsp;</span>ដ្បិត​បើ​សិន​ជា​មរដក​នោះ​បាន​មក ដោយ​អាង​ក្រឹត្យវិន័យ នោះ​មិន​មែន​អាង​សេចក្តី​សន្យា​ទៀត​ទេ តែ​ព្រះ​ទ្រង់​បាន​ប្រទាន​ដល់​លោក​អ័ប្រាហាំ តាម​សេចក្តី​សន្យា​វិញ  <span class="verse" id="V19">១៩&nbsp;</span>ដូច្នេះ តើ​ហេតុ​អ្វី​បាន​ជា​មាន​ក្រឹត្យវិន័យ នោះ​គឺ​បាន​បន្ថែម​បញ្ចូល ដោយ​ព្រោះ​សេចក្តី​រំលង​ច្បាប់ ទាល់​តែ​ពូជបាន​កើត​ឡើង ដែល​ទ្រង់​តាំង​សេចក្តី​សន្យា​នោះ​ឲ្យ ដោយសារ​ពួក​ទេវតា នៅ​ដៃ​នៃ​អ្នក​កណ្តាល​ម្នាក់  <span class="verse" id="V20">២០&nbsp;</span>រីឯ​អ្នក​កណ្តាល នោះ​មិន​មែន​បង្រួបបង្រួម​អ្នក​ណា​តែ​ម្នាក់​ឯង​នោះ​ឡើយ តែ​ចំណែក​ព្រះ ទ្រង់​ជា​ព្រះ​តែ​១​ទេ។ </div><div class='p'> <span class="verse" id="V21">២១&nbsp;</span>ដូច្នេះ តើ​ក្រឹត្យវិន័យ​ទាស់​ទទឹង​នឹង​សេចក្តី​សន្យា​នៃ​ព្រះ​ឬ​អី មិន​មែន​ទេ ដ្បិត​បើ​សិន​ជា​មាន​ក្រឹត្យវិន័យ​ណា​ប្រទាន​មក ដែល​អាច​នឹង​ធ្វើ​ឲ្យ​រស់​បាន នោះ​ប្រាកដ​ជា​សេចក្តី​សុចរិត​នឹង​មក ដោយសារ​ក្រឹត្យវិន័យ​នោះ​ហើយ  <span class="verse" id="V22">២២&nbsp;</span>ប៉ុន្តែ គម្ពីរ​បាន​បង្ខាំង​គ្រប់​ទាំង​អស់​ក្នុង​អំពើ​បាប ដើម្បី​ឲ្យ​សេចក្តី​ដែល​ទ្រង់​សន្យា បាន​ប្រទាន​មក​ដល់​ពួក​អ្នក​ជឿ​វិញ ដោយសារ​សេចក្តី​ជំនឿ​ដល់​ព្រះយេស៊ូវគ្រីស្ទ  <span class="verse" id="V23">២៣&nbsp;</span>តែ​កាល​មុន​ដែល​មាន​សេចក្តី​ជំនឿ​ចូល​មក នោះ​យើង​រាល់​គ្នា​ត្រូវ​បង្ខាំង​នៅ​ក្រោម​ក្រឹត្យវិន័យ គឺ​ត្រូវ​ឃុំ​ទុក សំរាប់​សេចក្តី​ជំនឿ ដែល​ត្រូវ​លេច​មក  <span class="verse" id="V24">២៤&nbsp;</span>បាន​ជា​ក្រឹត្យវិន័យ​ធ្វើ​ជា​អ្នក​ដឹកនាំ​យើង​រាល់​គ្នា​ទៅ​ដល់​ព្រះគ្រីស្ទ ដើម្បី​ឲ្យ​យើង​បាន​រាប់​ជា​សុចរិត ដោយ​អាង​សេចក្តី​ជំនឿ  <span class="verse" id="V25">២៥&nbsp;</span>តែ​លុះ​កាល​សេចក្តី​ជំនឿ​បាន​មក​ដល់ នោះ​យើង​មិន​មែន​នៅ​ក្រោម​អំណាច របស់​អ្នក​ដឹកនាំ​នោះ​ទៀត​ទេ  <span class="verse" id="V26">២៦&nbsp;</span>ដ្បិត​អ្នក​រាល់​គ្នា​សុទ្ធ​តែ​ជា​កូន​ព្រះ ដោយសារ​សេចក្តី​ជំនឿ​ជឿ​ដល់​ព្រះគ្រីស្ទយេស៊ូវ  <span class="verse" id="V27">២៧&nbsp;</span>ព្រោះ​អស់​អ្នក​ដែល​បាន​ទទួល​បុណ្យ​ជ្រមុជ​ក្នុង​ព្រះគ្រីស្ទ នោះ​ឈ្មោះ​ថា​បាន​ប្រដាប់​កាយ​ដោយ​ព្រះគ្រីស្ទ​ហើយ  <span class="verse" id="V28">២៨&nbsp;</span>គ្មាន​សាសន៍​យូដា ឬ​សាសន៍​ក្រេក គ្មាន​បាវ​បំរើ ឬ​អ្នក​ជា គ្មាន​ប្រុស និង​ស្រី​ទៀត​ទេ ពី​ព្រោះ​អ្នក​រាល់​គ្នា​ទាំង​អស់​រួម​មក​តែ​មួយ នៅ​ក្នុង​ព្រះគ្រីស្ទយេស៊ូវ  <span class="verse" id="V29">២៩&nbsp;</span>ហើយ​បើ​អ្នក​រាល់​គ្នា​ជា​របស់​ផង​ព្រះគ្រីស្ទ នោះ​ក៏​ពេញ​ជា​ពូជ​របស់​លោក​អ័ប្រាហាំ​ហើយ ក៏​ជា​អ្នក​គ្រង​មរដក​តាម​សេចក្តី​សន្យា​ផង។ </div><ul class="nav nav-pills">
<li><a href='index.html'>កាឡាទី</a></li>
<li><a href='GAL02.html'>&lt;</a></li>
<li><a href='GAL.html'>៣</a></li>
<li><a href='GAL04.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->