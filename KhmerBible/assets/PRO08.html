<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ សុភាសិត ៨</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>សុភាសិត</a></li>
<li><a href='PRO07.html'>&lt;</a></li>
<li><a href='PRO.html'>៨</a></li>
<li><a href='PRO09.html'>&gt;</a></li>
</ul>
<div class="main">
 <div class='chapterlabel' id="V0"> ៨</div><div class='s'>ព្រះ​ប្រាជ្ញា​ញាណ​ប្រកាស​ហៅ​សា​ជា​ថ្មី </div><div class='p'>
 <span class="verse" id="V1">១&nbsp;</span>ឯ​ប្រាជ្ញា នោះ​បន្លឺ​ឡើង ហើយ​យោបល់​ក៏​បញ្ចេញ​សំឡេង​ទេ​តើ  <span class="verse" id="V2">២&nbsp;</span>ទាំង​២​នោះ​ឈរ​នៅ​កំពូល​នៃ​អស់​ទាំង​ទី​ខ្ពស់​ក្បែរ​ផ្លូវ​ដើរ ហើយ​នៅ​កន្លែង​ដែល​ផ្លូវ​ច្រក​ប្រសព្វ​គ្នា  <span class="verse" id="V3">៣&nbsp;</span>ព្រម​ទាំង​នៅ​មាត់​ទ្វារ ជា​ផ្លូវ​ចូល​ទៅ​ក្នុង​ទី​ក្រុង​ផង គឺ​នៅ​កន្លែង​ដែល​មនុស្ស​ចូល​តាម​ទ្វារ​ក្រុង នោះ​ក៏​ស្រែក​ថា  <span class="verse" id="V4">៤&nbsp;</span>ឱ​មនុស្ស​ទាំងឡាយ​អើយ អញ​ស្រែក​ហៅ​ឯង​រាល់​គ្នា ហើយ​សំឡេង​អញ​ក៏​ហៅ​រក​ដល់​អស់​មនុស្ស​ជាតិ  <span class="verse" id="V5">៥&nbsp;</span>ឱ​មនុស្ស​ឆោត​ល្ងង់​អើយ ចូរ​រៀន​ឲ្យ​ដឹង​សេចក្តី​ឆ្លៀវឆ្លាត ឱ​មនុស្ស​ចំកួត​អើយ ចូរ​ឲ្យ​ចិត្ត​ឯង​មាន​យោបល់​ចុះ  <span class="verse" id="V6">៦&nbsp;</span>ចូរ​ស្តាប់ ដ្បិត​អញ​នឹង​ពោល​សេចក្តី​ដ៏​ប្រសើរ​វិសេស ហើយ​ដែល​អញ​បើក​បបូរ​មាត់ នោះ​នឹង​បញ្ចេញ​សេចក្តី​ទៀង​ត្រង់  <span class="verse" id="V7">៧&nbsp;</span>ពី​ព្រោះ​មាត់​អញ​នឹង​ពោល​សេចក្តី​ពិត ហើយ​បបូរ​មាត់​អញ​នឹង​ខ្ពើម​ចំពោះ​សេចក្តី​អាក្រក់  <span class="verse" id="V8">៨&nbsp;</span>អស់​ទាំង​ពាក្យ​នៃ​មាត់​អញ សុទ្ធ​តែ​សុចរិត ឥត​មាន​អ្វី​ដែល​ព័ន្ធពាក់ ឬ​ស្រពិចស្រពិល​ឡើយ  <span class="verse" id="V9">៩&nbsp;</span>គឺ​សុទ្ធ​តែ​ប្រចក្ស​ច្បាស់​ដល់​អស់​អ្នក​ដែល​យល់ ហើយ​ក៏​ទៀង​ត្រង់​ដល់​អស់​អ្នក​ដែល​រក​បាន​ដំរិះ​ដែរ  <span class="verse" id="V10">១០&nbsp;</span>ស៊ូ​ទទួល​យក​ដំបូន្មាន​របស់​អញ ជា​ជាង​ប្រាក់ ហើយ​ទទួល​ដំរិះ ជា​ជាង​មាស​យ៉ាង​វិសេស​បំផុត  <span class="verse" id="V11">១១&nbsp;</span>ដ្បិត​ប្រាជ្ញា​ប្រសើរ​ជាង​ត្បូង​ទទឹម ហើយ​របស់​ទាំង​ប៉ុន្មាន​ដែល​មនុស្ស​នឹង​ប្រាថ្នា​ចង់​បាន នោះ​ក៏​ប្រៀបផ្ទឹម​ឲ្យ​ស្មើ​មិន​បាន​ផង។ </div><div class='p'> <span class="verse" id="V12">១២&nbsp;</span>អញ​នេះ​ជា​តួ​ប្រាជ្ញា អញ​យក​គំនិត​វាងវៃ​ទុក​ជា​លំនៅ​របស់​អញ ក៏​មាន​ចំណេះ​ចេះ​គិត​ពិចារណា  <span class="verse" id="V13">១៣&nbsp;</span>ឯ​ការ​កោតខ្លាច​ដល់​ព្រះយេហូវ៉ា នោះ​ឈ្មោះ​ថា ស្អប់​ដល់​សេចក្តី​អាក្រក់ ចំណែក​ការ​លើក​ខ្លួន ប្រកាន់​ខ្លួន ប្រព្រឹត្ត​អាក្រក់ ហើយ​នឹង​មាត់​ពោល​ពាក្យ​វៀច នោះ​អញ​ក៏​ស្អប់​ណាស់  <span class="verse" id="V14">១៤&nbsp;</span>ការ​ជួយ​គំនិត​ជា​របស់​ផង​អញ ព្រម​ទាំង​ការ​ទាំង​អស់​ដែល​មាន​ប្រយោជន៍​ផង អញ​ជា​តួ​យោបល់ ក៏​មាន​ឥទ្ធិឫទ្ធិ​ដែរ  <span class="verse" id="V15">១៥&nbsp;</span>ពួក​មហាក្សត្រ​សោយរាជ្យ ហើយ​ពួក​មាន​បណ្តា​សក្តិ​ក៏​សំរេច​សេចក្តី​យុត្តិធម៌ ដោយសារ​អញ  <span class="verse" id="V16">១៦&nbsp;</span>ពួក​អ្នក​គ្រប់គ្រង និង​ពួក​មាន​ត្រកូល​ខ្ពស់ គឺ​អស់​ទាំង​ចៅហ្វាយ​ដែល​នៅ​ផែនដី ក៏​គ្រប់គ្រង​ដោយសារ​អញ​ដែរ  <span class="verse" id="V17">១៧&nbsp;</span>អញ​ស្រឡាញ់​ដល់​អស់​អ្នក​ដែល​ស្រឡាញ់​អញ ហើយ​អស់​ពួក​អ្នក​ដែល​ស្វែង​រក​អស់​ពី​ចិត្ត នោះ​នឹង​បាន​ជួប  <span class="verse" id="V18">១៨&nbsp;</span>មាន​អស់​ទាំង​ទ្រព្យ​សម្បត្តិ​នឹង​កិត្តិយស​នៅ​ជា​មួយ​នឹង​អញ អើ មាន​ទាំង​របស់​ទ្រព្យ​ដ៏​ស្ថិតស្ថេរ និង​សេចក្តី​សុចរិត​ផង  <span class="verse" id="V19">១៩&nbsp;</span>ផល​ដែល​កើត​ពី​អញ នោះ​វិសេស​ជាង​មាស អើ ក៏​ប្រសើរ​ជាង​មាស​យ៉ាង​បរិសុទ្ធ​ផង ហើយ​ផល​កំរៃ​របស់​អញ​ជា​ជាង​ប្រាក់​យ៉ាង​វិសេស​បំផុត  <span class="verse" id="V20">២០&nbsp;</span>អញ​ដើរ​ក្នុង​ផ្លូវ​នៃ​សេចក្តី​សុចរិត គឺ​នៅ​កណ្តាល​ផ្លូវ​ច្រក​នៃ​សេចក្តី​យុត្តិធម៌  <span class="verse" id="V21">២១&nbsp;</span>ដើម្បី​នឹង​ធ្វើ​ឲ្យ​អស់​អ្នក​ដែល​ស្រឡាញ់​អញ​បាន​ទទួល​របស់​ទាំង​ប៉ុន្មាន​ដែល​មាន ទុក​ជា​មរដក ហើយ​ឲ្យ​អញ​បាន​បំពេញ​ឃ្លាំង​របស់​គេ។ </div><div class='p'> <span class="verse" id="V22">២២&nbsp;</span>ព្រះយេហូវ៉ា​ទ្រង់​បាន​តាំង​អញ​ឡើង ជា​ដើម​ការ​នៃ​ទ្រង់ គឺ​មុន​អស់​ទាំង​កិច្ចការ​របស់​ទ្រង់​ពី​បុរាណ  <span class="verse" id="V23">២៣&nbsp;</span>ទ្រង់​បាន​សិត​អញ​តាំង​ពី​អស់កល្ប​រៀង​មក គឺ​ពី​កាល​នៅ​ដើម​ឡើយ មុន​ដែល​មាន​ផែនដី​ផង  <span class="verse" id="V24">២៤&nbsp;</span>ក្នុង​គ្រា​មុន​ដែល​មាន​ទី​ជំរៅ​ទឹក នោះ​អញ​បាន​កើត​ហើយ គឺ​កាល​មិន​ទាន់​មាន​រន្ធ​ទឹក​ណា​ដែល​ហូរ​ចេញ​ជា​បរិបូរ​នៅ​ឡើយ  <span class="verse" id="V25">២៥&nbsp;</span>មុន​ដែល​ភ្នំ​ទាំងឡាយ​បាន​ហាប់​មាំមួន​នៅ អញ​បាន​កើត​មក​មុន​អស់​ទាំង​ភ្នំ​តូច  <span class="verse" id="V26">២៦&nbsp;</span>គឺ​ក្នុង​កាល​ដែល​ទ្រង់​មិន​ទាន់​បង្កើត​ដី​ឬ​ស្រែ​ចំការ ឬ​ល្អង​ធូលី​មុន​ដំបូង​នៅ​ផែនដី​នៅ​ឡើយ​ផង  <span class="verse" id="V27">២៧&nbsp;</span>ក្នុង​កាល​ដែល​ទ្រង់​ប្រតិស្ឋាន​ផ្ទៃ​មេឃ នោះ​អញ​បាន​នៅ​ឯ​ណោះ​ហើយ កាល​ទ្រង់​បាន​គូស​វង់​នៅ​លើ​ទី​ជំរៅ​ទឹក  <span class="verse" id="V28">២៨&nbsp;</span>កាល​ទ្រង់​បាន​តាំង​ឲ្យ​មាន​ពពក​នៅ​ខាង​លើ និង​រន្ធ​ទឹក​ទាំង​ប៉ុន្មាន​នៅ​ទី​ជំរៅ​ឲ្យ​បាន​មាន​កំឡាំង  <span class="verse" id="V29">២៩&nbsp;</span>កាល​ទ្រង់​បាន​កំណត់​ព្រំខណ្ឌ​នៃ​សមុទ្រ ដើម្បី​មិន​ឲ្យ​ទឹក​ឡើង​រំលង​បង្គាប់​ទ្រង់ កាល​ទ្រង់​បាន​កំណត់​រាង​ឫស​នៃ​ផែនដី  <span class="verse" id="V30">៣០&nbsp;</span>នៅ​គ្រា​នោះ អញ​បាន​នៅ​ជិត​ទ្រង់​ដូច​ជា​មេ​ជាង ហើយ​អញ​ជា​ទី​គាប់​ព្រះហឫទ័យ​ទ្រង់​រាល់ៗ​ថ្ងៃ ព្រម​ទាំង​មាន​សេចក្តី​រីករាយ​នៅ​ចំពោះ​ទ្រង់​ជានិច្ច  <span class="verse" id="V31">៣១&nbsp;</span>ក៏​មាន​សេចក្តី​រីករាយ​ចំពោះ​ផែនដី​ទាំង​ដុំ​មូល​នៃ​ទ្រង់ ហើយ​បាន​សេចក្តី​អំណរ ដោយ​នៅ​ជា​មួយ​នឹង​ពួក​មនុស្ស​លោក។ </div><div class='s'>ពរ​របស់​អ្នក​ដែល​ស្តាប់​ព្រះ​ប្រាជ្ញា​ញាណ </div><div class='p'> <span class="verse" id="V32">៣២&nbsp;</span>ដូច្នេះ កូន​ទាំងឡាយ​អើយ ចូរ​ស្តាប់​អញ​ឥឡូវ ដ្បិត​អ្នក​ណា​ដែល​រក្សា​អស់​ទាំង​ផ្លូវ​របស់​អញ នោះ​មាន​ពរ​ហើយ  <span class="verse" id="V33">៣៣&nbsp;</span>ចូរ​ស្តាប់​ដំបូន្មាន ហើយ​មាន​ប្រាជ្ញា​ចុះ កុំ​ឲ្យ​ប្រកែក​មិន​ព្រម​ទាំង​ទទួល​ឡើយ  <span class="verse" id="V34">៣៤&nbsp;</span>មាន​ពរ​ហើយ អ្នក​ណា​ដែល​ស្តាប់​អញ ដោយ​ចាំ​យាម​នៅ​មាត់​ទ្វារ​អញ​រាល់​ថ្ងៃ គឺ​ដែល​រង់ចាំ​នៅ​ក្រប​ទ្វារ​ផ្ទះ​របស់​អញ  <span class="verse" id="V35">៣៥&nbsp;</span>ដ្បិត​អ្នក​ណា​ដែល​បាន​អញ នោះ​បាន​ជីវិត ក៏​នឹង​ប្រកប​ដោយ​ព្រះគុណ​នៃ​ព្រះយេហូវ៉ា​ដែរ  <span class="verse" id="V36">៣៦&nbsp;</span>តែ​ឯ​អ្នក​ណា​ដែល​ធ្វើ​បាប​នឹង​អញ​នោះ​ក៏​ប្រទូស្ត​ដល់​ព្រលឹង​ខ្លួន​ដែរ អស់​អ្នក​ណា​ដែល​ស្អប់​អញ នោះ​ឈ្មោះ​ថា​ស្រឡាញ់​សេចក្តី​ស្លាប់​ហើយ។ </div><ul class="nav nav-pills">
<li><a href='index.html'>សុភាសិត</a></li>
<li><a href='PRO07.html'>&lt;</a></li>
<li><a href='PRO.html'>៨</a></li>
<li><a href='PRO09.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->