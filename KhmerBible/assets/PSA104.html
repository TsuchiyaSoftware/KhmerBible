<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ១០៤</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA103.html'>&lt;</a></li>
<li><a href='PSA.html'>១០៤</a></li>
<li><a href='PSA105.html'>&gt;</a></li>
</ul>
<div class="main">
 <div class='chapterlabel' id="V0"> ១០៤</div><div class='s'>អស់​មួយ​ជីវិត​ខ្ញុំ​ច្រៀង​ដំកើង​ព្រះ! </div><div class='q'>
 <span class="verse" id="V1">១&nbsp;</span>ឱ​ព្រលឹង​អញ​អើយ </div><div class='q2'>ចូរ​សរសើរ​ដល់​ព្រះយេហូវ៉ា </div><div class='q2'>ឱ​ព្រះយេហូវ៉ា ជា​ព្រះ​នៃ​ទូលបង្គំ​អើយ ទ្រង់​ធំ​ក្រៃលែង </div><div class='q2'>ទ្រង់​ប្រដាប់​អង្គ​ដោយ​យសសក្តិ និង​តេជានុភាព </div><div class='q'> <span class="verse" id="V2">២&nbsp;</span>ក៏​ហ៊ុម​អង្គ​ដោយ​ពន្លឺ ដូច​ជា​ទ្រង់​ព្រះភូសា </div><div class='q2'>គឺ​ទ្រង់​ដែល​លាត​ផ្ទៃ​មេឃ ដូច​ជា​លាត​បារាំ </div><div class='q'> <span class="verse" id="V3">៣&nbsp;</span>ទ្រង់​ដាក់​ឫស​ដំណាក់​ទ្រង់​នៅ​ក្នុង​ទឹក </div><div class='q2'>ក៏​យក​ពពក​ធ្វើ​ជា​រថ​របស់​ទ្រង់ </div><div class='q2'>ហើយ​ទ្រង់​យាង​លើ​ស្លាប​ខ្យល់ </div><div class='q'> <span class="verse" id="V4">៤&nbsp;</span>ទ្រង់​យក​ខ្យល់​ធ្វើ​ជា​អ្នក​ជូន​ដំណឹង​របស់​ទ្រង់ </div><div class='q2'>ហើយ​យក​អណ្តាត​ភ្លើង​ធ្វើ​ជា​ពួក​បំរើ​ទ្រង់ </div><div class='q'> <span class="verse" id="V5">៥&nbsp;</span>ទ្រង់​បាន​តាំង​ឫស​ផែនដី ដើម្បី​ឲ្យ​បាន​មាំ </div><div class='q2'>មិន​ឲ្យ​ត្រូវ​រញ្ជួយ​នៅ​អស់កល្ប </div><div class='q'> <span class="verse" id="V6">៦&nbsp;</span>ទ្រង់​បាន​គ្រប​ផែនដី​ដោយ​ទឹក​ជ្រៅ ដូច​ជា​គ្រប​ដោយ​អាវ </div><div class='q2'>ទឹក​នោះ​ក៏​គ្រប​អស់​ទាំង​ភ្នំ​ផង </div><div class='q'> <span class="verse" id="V7">៧&nbsp;</span>កាល​ទ្រង់​បង្គាប់ នោះ​ទឹក​បាន​ហូរ​ទៅ </div><div class='q2'>ក៏​ប្រញាប់​ទៅ​ដោយ​សូរ​ផ្គរ​របស់​ទ្រង់ </div><div class='q'> <span class="verse" id="V8">៨&nbsp;</span>អស់​ទាំង​ភ្នំ​បាន​ដុះ​ឡើង </div><div class='q2'>ហើយ​ច្រក​ទាំង​ប៉ុន្មាន​ក៏​ស្រុត​ទៅ </div><div class='q2'>គឺ​នៅ​ត្រង់​កន្លែង​ដែល​ទ្រង់​បាន​កំណត់​ឲ្យ </div><div class='q'> <span class="verse" id="V9">៩&nbsp;</span>ទ្រង់​បាន​ដាក់​ព្រំខណ្ឌ មិន​ឲ្យ​ទឹក​ហូរ​រំលង​ឡើយ </div><div class='q2'>ដើម្បី​កុំ​ឲ្យ​ឡើង​លិច​ផែនដី​ទៀត </div><div class='q'> <span class="verse" id="V10">១០&nbsp;</span>ទ្រង់​ធ្វើ​ឲ្យ​មាន​ក្បាល​ទឹក​ផុះ​ឡើង​នៅ​ក្នុង​ច្រក​ភ្នំ </div><div class='q2'>ទឹក​នោះ​ហូរ​នៅ​កណ្តាល​ភ្នំ </div><div class='q'> <span class="verse" id="V11">១១&nbsp;</span>ក៏​ឲ្យ​គ្រប់​ទាំង​សត្វ​នៅ​វាល​មាន​ទឹក​ផឹក </div><div class='q2'>ឯ​លា​ព្រៃ​ក៏​ផឹក​ឆ្អែត​ដែរ </div><div class='q'> <span class="verse" id="V12">១២&nbsp;</span>អស់​ទាំង​សត្វ​ហើរ​លើ​អាកាស​ធ្វើ​សំបុក </div><div class='q2'>តាម​ផ្លូវ​ទឹក​ទាំង​នោះ </div><div class='q2'>ហើយ​កញ្ជ្រៀវ​លេង​នៅ​លើ​មែក​ឈើ </div><div class='q'> <span class="verse" id="V13">១៣&nbsp;</span>ទ្រង់​ស្រោច​អស់​ទាំង​ភ្នំ​ពី​ដំណាក់​ទ្រង់ </div><div class='q2'>ហើយ​ផែនដី​បាន​ពេញ​ដោយ​ផល​នៃ​ស្នាដៃ​ទ្រង់ </div><div class='q'> <span class="verse" id="V14">១៤&nbsp;</span>ទ្រង់​ធ្វើ​ឲ្យ​ស្មៅ​ដុះ​ឡើង​សំរាប់​សត្វ </div><div class='q2'>ហើយ​បន្លែ​សំរាប់​មនុស្ស </div><div class='q2'>ដើម្បី​ឲ្យ​ទាំង​២​បាន​អាហារ​ពី​ផែនដី​មក </div><div class='q'> <span class="verse" id="V15">១៥&nbsp;</span>ព្រម​ទាំង​ស្រា​ទំពាំងបាយជូរ </div><div class='q2'>ដែល​នាំ​ឲ្យ​ចិត្ត​មនុស្ស​បាន​សប្បាយ </div><div class='q2'>និង​ប្រេង សំរាប់​ឲ្យ​មុខ​គេ​បាន​រលើប​ភ្លឺ </div><div class='q2'>ហើយ​អាហារ​ផង សំរាប់​ចំរើន​កំឡាំង​ចិត្ត​មនុស្ស </div><div class='q'> <span class="verse" id="V16">១៦&nbsp;</span>អស់​ទាំង​ដើម​ឈើ​របស់​ព្រះយេហូវ៉ា​បាន​ឆ្អែត </div><div class='q2'>គឺ​ដើម​តាត្រៅ​នៅ​ភ្នំ​ល្បាណូន ជា​ដើម​ដែល​ទ្រង់​បាន​ដាំ </div><div class='q'> <span class="verse" id="V17">១៧&nbsp;</span>ជា​កន្លែង​ដែល​សត្វ​ស្លាប​ធ្វើ​សំបុក​នៅ </div><div class='q2'>ឯ​សត្វ​កុក​វា​បាន​ដើម​កកោះ​ជា​ទី​អាស្រ័យ </div><div class='q'> <span class="verse" id="V18">១៨&nbsp;</span>អស់​ទាំង​ភ្នំ​ខ្ពស់​ជា​ទី​សំរាប់​ពពែ​ព្រៃ </div><div class='q2'>ហើយ​អស់​ទាំង​ថ្ម​ជា​ទី​ពឹង​ជ្រក​នៃ​ទន្សាយ​ថ្ម </div><div class='q'> <span class="verse" id="V19">១៩&nbsp;</span>ទ្រង់​បាន​តម្រូវ​ព្រះចន្ទ ទុក​សំរាប់​ជា​ទី​កំណត់​រដូវ </div><div class='q2'>ចំណែក​ព្រះអាទិត្យ ក៏​ដឹង​ពេល​ដែល​ត្រូវ​លិច​ដែរ </div><div class='q'> <span class="verse" id="V20">២០&nbsp;</span>ទ្រង់​ធ្វើ​ឲ្យ​ងងឹត នោះ​គឺ​ជា​យប់​ហើយ </div><div class='q2'>ជា​ពេល​ដែល​គ្រប់​ទាំង​សត្វ​នៅ​ព្រៃ​រមែង​ចេញ​មក </div><div class='q'> <span class="verse" id="V21">២១&nbsp;</span>អស់​ទាំង​សិង្ហ​ស្ទាវ​គ្រហឹម​រក​ចាប់​រំពា </div><div class='q2'>ក៏​សូម​អាហារ​ពី​ព្រះ​មក </div><div class='q'> <span class="verse" id="V22">២២&nbsp;</span>លុះ​ថ្ងៃ​រះ​ឡើង​កាល​ណា វា​ក៏​បាត់​ទៅ </div><div class='q2'>ចូល​ទៅ​ដេក​ក្នុង​រូង​វា​វិញ </div><div class='q'> <span class="verse" id="V23">២៣&nbsp;</span>ឯ​មនុស្ស​គេ​ចេញ​មក​ឯ​កិច្ច​ធុរៈ​របស់​ខ្លួន </div><div class='q2'>ហើយ​ក៏​ធ្វើ​ការ​ដរាប​ដល់​ល្ងាច </div><div class='q'> <span class="verse" id="V24">២៤&nbsp;</span>ឱ​ព្រះយេហូវ៉ា​អើយ អស់​ទាំង​ស្នាដៃ​របស់​ទ្រង់​មាន </div><div class='q2'>ច្រើន​ប្រការ​ណាស់​ហ្ន៎ </div><div class='q2'>ទ្រង់​បាន​ធ្វើ​ទាំង​អស់​ដោយ​ប្រាជ្ញា </div><div class='q2'>ផែនដី​បាន​ពេញ​ដោយ​របស់​ដែល​ទ្រង់​បង្កើត </div><div class='q'> <span class="verse" id="V25">២៥&nbsp;</span>នុ៎ះ​ន៍ សមុទ្រ​ដ៏​ធំ ហើយ​ទូលាយ </div><div class='q2'>នៅ​ក្នុង​ទឹក​នោះ​មាន​របស់​រវើក​ឥត​គណនា </div><div class='q2'>ជា​សត្វ​ទាំង​តូច​ទាំង​ធំ </div><div class='q'> <span class="verse" id="V26">២៦&nbsp;</span>ក៏​មាន​នាវា​បើក​ទៅ​មក </div><div class='q2'>ហើយ​មាន​សត្វ​ធំ​សំបើម ដែល​ទ្រង់ </div><div class='q2'>បាន​បង្កើត​ឲ្យ​លេង​ក្នុង​ទឹក </div><div class='q'> <span class="verse" id="V27">២៧&nbsp;</span>គ្រប់​សត្វ​ទាំង​នោះ​សង្ឃឹម​ចាំ​តែ​ទ្រង់ </div><div class='q2'>ឲ្យ​ទ្រង់​បាន​ប្រទាន​ចំណី​ដល់​វា​តាម​ត្រូវ​ពេល </div><div class='q'> <span class="verse" id="V28">២៨&nbsp;</span>ទ្រង់​ក៏​ប្រទាន​ឲ្យ ហើយ​វា​ទទួល​យក </div><div class='q2'>កាល​ទ្រង់​លា​ព្រះហស្ត​ទៅ </div><div class='q2'>នោះ​វា​បាន​ឆ្អែត​ដោយ​របស់​ល្អ </div><div class='q'> <span class="verse" id="V29">២៩&nbsp;</span>កាល​ទ្រង់​លាក់​ព្រះភក្ត្រ នោះ​វា​បាន​ថប់​ព្រួយ​វិញ </div><div class='q2'>កាល​ទ្រង់​ដក​យក​ដង្ហើម​ចេញ នោះ​វា​ក៏​ស្លាប់ </div><div class='q2'>ហើយ​ត្រឡប់​ទៅ​ជា​ធូលី​ដី​វិញ </div><div class='q'> <span class="verse" id="V30">៣០&nbsp;</span>ទ្រង់​ចាត់​ព្រះវិញ្ញាណ​របស់​ទ្រង់​ទៅ នោះ​វា​កើត​ឡើង </div><div class='q2'>ទ្រង់​កែ​ប្រែ​ផែនដី​ឡើង​ជា​ថ្មី </div><div class='q'> <span class="verse" id="V31">៣១&nbsp;</span>សូម​ឲ្យ​សិរីល្អ​នៃ​ព្រះយេហូវ៉ា​នៅ​ជាប់​ជានិច្ច </div><div class='q2'>សូម​ឲ្យ​ព្រះយេហូវ៉ា​បាន​រីករាយ​ឡើង​ដោយសារ​ស្នាដៃ​ទ្រង់ </div><div class='q'> <span class="verse" id="V32">៣២&nbsp;</span>កាល​ណា​ទ្រង់​ក្រឡេក​ទត​មក​ផែនដី នោះ​ផែនដី​ក៏​ញ័រ </div><div class='q2'>កាល​ណា​ទ្រង់​ពាល់​ភ្នំ នោះ​ភ្នំ​ក៏​ហុយ​ផ្សែង​ឡើង </div><div class='q'> <span class="verse" id="V33">៣៣&nbsp;</span>កាល​នៅ​មាន​ជីវិត​នៅ​ឡើយ </div><div class='q2'>នោះ​ទូលបង្គំ​នឹង​ច្រៀង​ថ្វាយ​ព្រះយេហូវ៉ា​ជា​ដរាប </div><div class='q2'>កាល​ទូលបង្គំ​មាន​នៅៗ​ឡើយ </div><div class='q2'>នោះ​នឹង​ច្រៀង​សរសើរ​ដល់​ព្រះ​នៃ​ទូលបង្គំ </div><div class='q'> <span class="verse" id="V34">៣៤&nbsp;</span>សូម​ឲ្យ​សេចក្តី​នឹកជញ្ជឹង​របស់​ទូលបង្គំ </div><div class='q2'>បាន​ផ្អែម​ត្រចៀក​ដល់​ទ្រង់ </div><div class='q2'>ទូលបង្គំ​នឹង​រីករាយ​ក្នុង​ព្រះយេហូវ៉ា </div><div class='q'> <span class="verse" id="V35">៣៥&nbsp;</span>សូម​ឲ្យ​ពួក​អ្នក​មាន​បាប​សូន្យ​ចេញ​ពី​ផែនដី​ទៅ </div><div class='q2'>ហើយ​កុំ​ឲ្យ​មាន​មនុស្ស​អាក្រក់​នៅ​សល់​ឡើយ </div><div class='q2'>ចូរ​សរសើរ​ដល់​ព្រះយេហូវ៉ា ព្រលឹង​អញ​អើយ </div><div class='q2'>ចូរ​សរសើរ​ដល់​ព្រះយេហូវ៉ា​ចុះ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA103.html'>&lt;</a></li>
<li><a href='PSA.html'>១០៤</a></li>
<li><a href='PSA105.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->