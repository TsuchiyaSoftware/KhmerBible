<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៣៤</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA033.html'>&lt;</a></li>
<li><a href='PSA.html'>៣៤</a></li>
<li><a href='PSA035.html'>&gt;</a></li>
</ul>
<div class="main">
 <div class='chapterlabel' id="V0"> ៣៤</div><div class='s'>ព្រះហឫទ័យ​សប្បុរស​របស់​ព្រះអម្ចាស់ </div><div class='d'>ទំនុក​នៃ​ស្តេច​ដាវីឌ ដែល​ទ្រង់​លើក​ក្នុង​កាល​ដែល​ទ្រង់​ក្លែង ធ្វើ​ជា​ឆ្កួត នៅ​ចំពោះ​អ័ប៊ីម៉្មាឡិច ហើយ​ត្រូវ​បណ្តេញ​ចេញ​ទៅ។ </div><div class='q'>
 <span class="verse" id="V1">១&nbsp;</span>ខ្ញុំ​នឹង​លើក​សរសើរ​ដល់​ព្រះយេហូវ៉ា​គ្រប់ </div><div class='q2'>ពេល​វេលា </div><div class='q2'>សេចក្តី​សរសើរ​ពី​ទ្រង់​នឹង​នៅ​ក្នុង​មាត់​ខ្ញុំ​ជានិច្ច </div><div class='q'> <span class="verse" id="V2">២&nbsp;</span>ព្រលឹង​របស់​ខ្ញុំ​នឹង​អួត​តែ​ពី​ព្រះយេហូវ៉ា </div><div class='q2'>មនុស្ស​រាប​ទាប​នឹង​ឮ ហើយ​នឹង​មាន​សេចក្តី​អំណរ​ដែរ </div><div class='q'> <span class="verse" id="V3">៣&nbsp;</span>ចូរ​ដំកើង​ព្រះយេហូវ៉ា​ជា​មួយ​នឹង​ខ្ញុំ​ចុះ </div><div class='q2'>ចូរ​យើង​ព្រម​គ្នា​លើក​ព្រះនាម​ទ្រង់​ឡើង </div><div class='q'> <span class="verse" id="V4">៤&nbsp;</span>ខ្ញុំ​បាន​ស្វែង​រក​ព្រះយេហូវ៉ា ហើយ​ទ្រង់​ក៏​ឆ្លើយ​តប​មក​ខ្ញុំ </div><div class='q2'>ក៏​ប្រោស​ឲ្យ​ខ្ញុំ​រួច​ពី​អស់​ទាំង​សេចក្តី​ភិតភ័យ​របស់​ខ្ញុំ </div><div class='q'> <span class="verse" id="V5">៥&nbsp;</span>អ្នក​ណា​ដែល​ពឹង​ដល់​ទ្រង់ នោះ​ក៏​មាន​សេចក្តី​អំណរ </div><div class='q2'>ដ៏​ព្រោងព្រាយ </div><div class='q2'>ហើយ​មុខ​គេ​មិន​ដែល​ត្រូវ​ខ្មាស​ឡើយ </div><div class='q'> <span class="verse" id="V6">៦&nbsp;</span>ខ្ញុំ ជា​មនុស្ស​វេទនា​នេះ បាន​អំពាវនាវ​ទៅ </div><div class='q2'>នោះ​ព្រះយេហូវ៉ា​ទ្រង់​បាន​ស្តាប់​តាម </div><div class='q2'>ហើយ​ជួយ​សង្គ្រោះ​ឲ្យ​រួច​ពី​សេចក្តី​លំបាក​ទាំង​ប៉ុន្មាន​របស់​ខ្លួន </div><div class='q'> <span class="verse" id="V7">៧&nbsp;</span>ទេវតា​នៃ​ព្រះយេហូវ៉ា​ចោមរោម​នៅ​ជុំវិញ​នៃ​អស់​អ្នក​ដែល </div><div class='q2'>កោតខ្លាច​ដល់​ទ្រង់ ហើយ​ក៏​ជួយ​គេ​ឲ្យ​រួច </div><div class='q'> <span class="verse" id="V8">៨&nbsp;</span>ឱ​សូម​ភ្លក់​មើល​ឲ្យ​ដឹង​ថា ព្រះយេហូវ៉ា​ទ្រង់​ល្អ​ចុះ </div><div class='q2'>មាន​ពរ​ហើយ មនុស្ស​ណា​ដែល​ពឹង​ជ្រក​ក្នុង​ទ្រង់ </div><div class='q'> <span class="verse" id="V9">៩&nbsp;</span>ឱ​ពួក​បរិសុទ្ធ​របស់​ទ្រង់​អើយ សូម​កោតខ្លាច​ដល់ </div><div class='q2'>ព្រះយេហូវ៉ា </div><div class='q2'>ដ្បិត​អស់​អ្នក​ដែល​កោតខ្លាច​ដល់​ទ្រង់​មិន​ខ្វះ​អ្វី​ឡើយ </div><div class='q'> <span class="verse" id="V10">១០&nbsp;</span>ឯ​អស់​ទាំង​សិង្ហ​ស្ទាវ វា​តែងតែ​ខ្វះ ហើយ​ក៏​ឃ្លាន </div><div class='q2'>តែ​អស់​អ្នក​ណា​ដែល​ស្វែង​រក​ព្រះយេហូវ៉ា នោះ​នឹង​មិន​ខ្វះ​អ្វី </div><div class='q2'>ដែល​ល្អ​ឡើយ </div><div class='q'> <span class="verse" id="V11">១១&nbsp;</span>កូន​ទាំងឡាយ​អើយ ចូរ​មក​ស្តាប់​អញ​ចុះ </div><div class='q2'>អញ​នឹង​បង្រៀន​ឯង​រាល់​គ្នា ពី​សេចក្តី​កោតខ្លាច​ដល់ </div><div class='q2'>ព្រះយេហូវ៉ា </div><div class='q'> <span class="verse" id="V12">១២&nbsp;</span>តើ​មាន​អ្នក​ឯ​ណា​ដែល​ចង់​បាន​ជីវិត ហើយ​ស្រឡាញ់ </div><div class='q2'>អាយុ​យឺនយូរ </div><div class='q2'>ដើម្បី​ឲ្យ​បាន​ឃើញ​សេចក្តី​ល្អ </div><div class='q'> <span class="verse" id="V13">១៣&nbsp;</span>ត្រូវ​ឲ្យ​រក្សា​អណ្តាត​ខ្លួន ឲ្យ​រួច​ពី​សេចក្តី​អាក្រក់ </div><div class='q2'>ហើយ​បបូរ​មាត់​ផង មិន​ឲ្យ​ពោល​ពាក្យ​កំភូត </div><div class='q'> <span class="verse" id="V14">១៤&nbsp;</span>ចូរ​ថយ​ចេញ​ពី​ការ​អាក្រក់ ហើយ​ប្រព្រឹត្ត​ការ​ល្អ​វិញ </div><div class='q2'>ចូរ​ស្វែង​រក​សេចក្តី​សុខ ហើយ​ដេញ​ជាប់​តាម​ចុះ </div><div class='q'> <span class="verse" id="V15">១៥&nbsp;</span>ព្រះនេត្រ​ព្រះយេហូវ៉ា​ទត​ទៅ​ចំពោះ​មនុស្ស​សុចរិត </div><div class='q2'>ហើយ​ព្រះកាណ៌​ទ្រង់​ក៏​ប្រុង​ស្តាប់​សំរែក​របស់​គេ </div><div class='q'> <span class="verse" id="V16">១៦&nbsp;</span>ព្រះភក្ត្រ​ព្រះយេហូវ៉ា​ទាស់​ទទឹង​នឹង​ពួក​អ្នក </div><div class='q2'>ដែល​ប្រព្រឹត្ត​អាក្រក់ </div><div class='q2'>ដើម្បី​នឹង​ដក​យក​សេចក្តី​នឹក​ចាំ​ចំពោះ​គេ​ពី​ផែនដី​ចេញ </div><div class='q'> <span class="verse" id="V17">១៧&nbsp;</span>ឯ​មនុស្ស​សុចរិត គេ​អំពាវនាវ ហើយ​ព្រះយេហូវ៉ា </div><div class='q2'>ទ្រង់​ទទួល​ស្តាប់ </div><div class='q2'>ទ្រង់​ក៏​ប្រោស​គេ​ឲ្យ​រួច​ពី​គ្រប់​សេចក្តី​លំបាក​របស់​គេ </div><div class='q'> <span class="verse" id="V18">១៨&nbsp;</span>ព្រះយេហូវ៉ា​ទ្រង់​គង់​ជិត​បង្កើយ​នឹង​អស់​អ្នក </div><div class='q2'>ដែល​មាន​ចិត្ត​សង្រេង </div><div class='q'>ហើយ​ទ្រង់​ជួយ​សង្គ្រោះ​ដល់​អស់​អ្នក </div><div class='q2'>ដែល​មាន​វិញ្ញាណ​ទន់​ទាប </div><div class='q'> <span class="verse" id="V19">១៩&nbsp;</span>មនុស្ស​សុចរិត​តែងតែ​កើត​មាន​សេចក្តី​លំបាក​ជា​ច្រើន </div><div class='q2'>តែ​ព្រះយេហូវ៉ា​ទ្រង់​ជួយ​ឲ្យ​រួច​ពី​សេចក្តី​ទាំង​នោះ </div><div class='q'> <span class="verse" id="V20">២០&nbsp;</span>ទ្រង់​រក្សា​អស់​ទាំង​ឆ្អឹង​របស់​អ្នក​នោះ </div><div class='q2'>មិន​ឲ្យ​ឆ្អឹង​ណា​មួយ​ត្រូវ​បាក់​ឡើយ </div><div class='q'> <span class="verse" id="V21">២១&nbsp;</span>សេចក្តី​អាក្រក់​នឹង​សំឡាប់​មនុស្ស​ដែល​ប្រព្រឹត្ត​អាក្រក់ </div><div class='q2'>ហើយ​ពួក​អ្នក​ដែល​ស្អប់​ដល់​មនុស្ស​សុចរិត </div><div class='q2'>នឹង​ត្រូវ​មាន​ទោស </div><div class='q'> <span class="verse" id="V22">២២&nbsp;</span>ព្រះយេហូវ៉ា​ទ្រង់​លោះ​ព្រលឹង​នៃ​អស់​អ្នក​ដែល​គោរព </div><div class='q2'>ប្រតិបត្តិ​ដល់​ទ្រង់ </div><div class='q2'>ហើយ​ក្នុង​ពួក​អស់​អ្នក​ដែល​ពឹង​ជ្រក​ក្នុង​ទ្រង់ </div><div class='q2'>នោះ​គ្មាន​អ្នក​ណា​មួយ​នឹង​ត្រូវ​ទោស​ឡើយ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA033.html'>&lt;</a></li>
<li><a href='PSA.html'>៣៤</a></li>
<li><a href='PSA035.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->