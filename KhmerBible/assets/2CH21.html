<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ របាក្សត្រ ទី ២ ២១</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>របាក្សត្រ ទី ២</a></li>
<li><a href='2CH20.html'>&lt;</a></li>
<li><a href='2CH.html'>២១</a></li>
<li><a href='2CH22.html'>&gt;</a></li>
</ul>
<div class="main">
 <div class='chapterlabel' id="V0"> ២១</div><div class='p'>
 <span class="verse" id="V1">១&nbsp;</span>ឯ​យ៉ូសាផាត ទ្រង់​ផ្ទំ​លក់​ទៅ ជា​មួយ​នឹង​ពួក​ឰយុកោ​ទ្រង់ គេ​បញ្ចុះ​សព នៅ​ជា​មួយ​នឹង​ពួក​ឰយុកោ​ទ្រង់ នៅ​ក្នុង​ក្រុង​ដាវីឌ រួច​យ៉ូរ៉ាម ជា​ព្រះរាជបុត្រា ក៏​ឡើង​សោយរាជ្យ​ជំនួស​ព្រះបិតា </div><div class='s'>ស្តេច​យ៉ូរ៉ាម​សោយរាជ្យ​នៅ​ស្រុក​យូដា </div><div class='p'> <span class="verse" id="V2">២&nbsp;</span>យ៉ូរ៉ាម​មាន​កនិដ្ឋា ជា​បុត្រា​របស់​យ៉ូសាផាត គឺ​អ័សារា យេហ៊ីអែល សាការី អ័សារា មីកែល និង​សេផាធា នេះ​សុទ្ធ​តែ​ជា​បុត្រា​របស់​យ៉ូសាផាត ស្តេច​សាសន៍​អ៊ីស្រាអែល  <span class="verse" id="V3">៣&nbsp;</span>ព្រះបិតា​ទ្រង់​ក៏​ចែក​របស់​ទ្រព្យ​ជា​ច្រើន ដល់​បុត្រ​ទាំង​នោះ គឺ​ប្រាក់ មាស និង​របស់​មាន​ដំឡៃ ព្រម​ទាំង​ទី​ក្រុង​មាន​បន្ទាយ នៅ​ស្រុក​យូដា​ផង តែ​ត្រង់​ឯ​រាជ្យ នោះ​បាន​ប្រទាន​ដល់​យ៉ូរ៉ាម​វិញ ពី​ព្រោះ​ទ្រង់​ជា​ព្រះរាជបុត្រ​ច្បង  <span class="verse" id="V4">៤&nbsp;</span>កាល​យ៉ូរ៉ាម​បាន​ឡើង​គ្រប់គ្រង​រាជ្យ​របស់​ព្រះបិតា ហើយ​មាន​អំណាច​ចំរើន​ឡើង​នោះ​ទ្រង់​ក៏​សំឡាប់​កនិដ្ឋា​ទាំង​ប៉ុន្មាន​ដោយ​ដាវ​ទៅ ព្រម​ទាំង​ពួក​ដែល​ជា​ប្រធាន ក្នុង​សាសន៍​អ៊ីស្រាអែល ជា​ច្រើន​ដែរ  <span class="verse" id="V5">៥&nbsp;</span>កាល​យ៉ូរ៉ាម​ចាប់​តាំង​សោយរាជ្យ​ឡើង នោះ​ទ្រង់​ក៏​មាន​ព្រះជន្ម​៣២​ឆ្នាំ​ហើយ ក៏​សោយរាជ្យ នៅ​ក្រុង​យេរូសាឡិម​បាន​៨​ឆ្នាំ  <span class="verse" id="V6">៦&nbsp;</span>ទ្រង់​បាន​ដើរ​តាម​ផ្លូវ​របស់​ពួក​ស្តេច​អ៊ីស្រាអែល គឺ​បាន​ប្រព្រឹត្ត​ដូច​ជា​វង្សា​របស់​អ័ហាប់​ដែរ ដ្បិត​ទ្រង់​បាន​យក​បុត្រី​របស់​អ័ហាប់ ធ្វើ​ជា​ភរិយា ទ្រង់​ក៏​ប្រព្រឹត្ត​អំពើ​ដ៏​លាមក​អាក្រក់ នៅ​ព្រះនេត្រ​នៃ​ព្រះយេហូវ៉ា  <span class="verse" id="V7">៧&nbsp;</span>ប៉ុន្តែ​ព្រះយេហូវ៉ា​ទ្រង់​មិន​សព្វ​ព្រះហឫទ័យ នឹង​បំផ្លាញ​ពួក​វង្ស​របស់​ដាវីឌ​ទេ ដោយ​ព្រោះ​សេចក្តី​សញ្ញា ដែល​ទ្រង់​បាន​តាំង​នឹង​ដាវីឌ ហើយ​ដោយ​ព្រោះ​បាន​សន្យា​នឹង​ទ្រង់​ថា នឹង​ប្រោស​ប្រទាន​ចង្កៀង​១​ដល់​ទ្រង់ នឹង​ពួក​កូន​ចៅ​ទ្រង់​ជា​ដរាប​ទៅ។ </div><div class='p'> <span class="verse" id="V8">៨&nbsp;</span>នៅ​ក្នុង​រាជ្យ​យ៉ូរ៉ាម នោះ​សាសន៍​អេដំម​បាន​បះបោរ​ដក​ខ្លួន​ពី​អំណាច​សាសន៍​យូដា​ចេញ ហើយ​គេ​ក៏​តាំង​ឲ្យ​មាន​ស្តេច​គ្រប់គ្រង​លើ​ខ្លួន​វិញ  <span class="verse" id="V9">៩&nbsp;</span>នោះ​ទ្រង់​យាង​ឆ្លង​ទៅ​ឯ​គេ មាន​ទាំង​ពួក​មេទ័ព និង​រទេះ​ចំបាំង​ទាំង​ប៉ុន្មាន​របស់​ទ្រង់​ផង ទ្រង់​ក្រោក​ឡើង​ទាំង​យប់​ទៅ​វាយ​ពលទ័ព នឹង​ពួក​មេ​រទេះ​ចំបាំង​របស់​សាសន៍​អេដំម ដែល​បាន​មក​ឡោមព័ទ្ធ​ទ្រង់​នោះ  <span class="verse" id="V10">១០&nbsp;</span>ប៉ុន្តែ​សាសន៍​អេដំម​បាន​បះបោរ ដក​ខ្លួន​ពី​អំណាច​សាសន៍​យូដា ដរាប​ដល់​សព្វ​ថ្ងៃ​នេះ គ្រា​នោះ ពួក​ក្រុង​លិបណា ក៏​បះបោរ​ដក​ខ្លួន ពី​ក្រោម​អំណាច​ទ្រង់​ដែរ ពី​ព្រោះ​ទ្រង់​បាន​បោះបង់​ចោល​ព្រះយេហូវ៉ា ជា​ព្រះ​នៃ​ពួក​ឰយុកោ​ទ្រង់  <span class="verse" id="V11">១១&nbsp;</span>មួយ​ទៀត​ទ្រង់​ក៏​ធ្វើ​ទី​ខ្ពស់ នៅ​ភ្នំ​ស្រុក​យូដា​ទាំង​ប៉ុន្មាន ក៏​បាន​បណ្តាល​ឲ្យ​ពួក​ក្រុង​យេរូសាឡិម​ផិត​ព្រះ ព្រម​ទាំង​ប្រទាញ​នាំ​ពួក​យូដា​ឲ្យ​វង្វេង​ដែរ។ </div><div class='p'> <span class="verse" id="V12">១២&nbsp;</span>នោះ​មាន​សំបុត្រ​មក​ពី​ហោរា​អេលីយ៉ា​ដល់​ទ្រង់​ថា ព្រះយេហូវ៉ា ជា​ព្រះ​នៃ​ដាវីឌ ព្រះបិតា​ទ្រង់ បាន​មាន​ព្រះបន្ទូល​ថា ដោយ​ព្រោះ​ទ្រង់​មិន​បាន​ដើរ​តាម​ផ្លូវ​របស់​យ៉ូសាផាត ជា​ព្រះបិតា​ទ្រង់ និង​ផ្លូវ​របស់​អេសា ជា​ស្តេច​យូដា  <span class="verse" id="V13">១៣&nbsp;</span>គឺ​បាន​ដើរ​តាម​ផ្លូវ​របស់​ពួក​ស្តេច​អ៊ីស្រាអែល​វិញ ព្រម​ទាំង​បណ្តាល​ឲ្យ​ពួក​យូដា និង​ពួក​អ្នក​នៅ​ក្រុង​យេរូសាឡិម​ផិត​ព្រះ ដូច​ជា​ពួក​វង្ស​របស់​អ័ហាប់​ដែរ ហើយ​ដោយ​ព្រោះ​ទ្រង់​បាន​សំឡាប់​កនិដ្ឋា​ទាំង​ប៉ុន្មាន ជា​ព្រះវង្ស​របស់​ព្រះបិតា​ទ្រង់ ដែល​សុទ្ធ​តែ​ល្អ​ជាង​ទ្រង់​ផង  <span class="verse" id="V14">១៤&nbsp;</span>នោះ​មើល ព្រះយេហូវ៉ា​ទ្រង់​នឹង​វាយ​រាស្ត្រ​ទ្រង់ ដោយ​សេចក្តី​វេទនា​ជា​ខ្លាំង​ព្រម​ទាំង​ពួក​បុត្រ និង​ភរិយា​ទ្រង់​ទាំង​ប៉ុន្មាន ហើយ​របស់​ទ្រព្យ​នៃ​ទ្រង់​ផង  <span class="verse" id="V15">១៥&nbsp;</span>ឯ​ទ្រង់ នឹង​កើត​មាន​ជំងឺ​ក្នុង​ពោះវៀន​ជា​ទំងន់ ឈឺ​រាល់​តែ​ថ្ងៃ ដរាប​ដល់​ពោះវៀន​ធ្លាក់​ចេញ​មក​ដោយសារ​ជំងឺ​នោះ។ </div><div class='p'> <span class="verse" id="V16">១៦&nbsp;</span>ព្រះយេហូវ៉ា​ទ្រង់​ក៏​បណ្តាល​ចិត្ត​ពួក​ភីលីស្ទីន និង​ពួក​អារ៉ាប់ ដែល​នៅ​ជិត​សាសន៍​អេធីអូពី ឲ្យ​គេ​កំរើក​ឡើង​ទាស់​នឹង​យ៉ូរ៉ាម​ដែរ  <span class="verse" id="V17">១៧&nbsp;</span>គេ​ឡើង​សង្ខុញ​ចូល​មក​ក្នុង​ស្រុក​យូដា ប្លន់​យក​អស់​ទាំង​របស់​ទ្រព្យ​ដែល​ឃើញ​មាន​ក្នុង​ព្រះរាជដំណាក់​ទៅ ព្រម​ទាំង​នាំ​យក​ពួក​បុត្រ និង​ភរិយា​របស់​ទ្រង់​ទាំង​ប៉ុន្មាន​ផង បាន​ជា​គ្មាន​បុត្រ​ណា នៅ​សល់​ដល់​ទ្រង់ មាន​តែ​អ័ហាស៊ីយ៉ា ជា​បុត្រ​ពៅ​របស់​ទ្រង់​ប៉ុណ្ណោះ។ </div><div class='p'> <span class="verse" id="V18">១៨&nbsp;</span>ក្រោយ​ការ​ទាំង​នោះ​មក ព្រះយេហូវ៉ា​ទ្រង់​ប្រហារ​ស្តេច​ឲ្យ​មាន​ជំងឺ​ក្នុង​ពោះវៀន ដែល​មើល​មិន​ចេះ​ជា​ឡើយ  <span class="verse" id="V19">១៩&nbsp;</span>លុះ​វេលា​កន្លង​មក​បាន​២​ឆ្នាំ នោះ​ពោះវៀន​ទ្រង់​ក៏​ធ្លាក់​ចេញ​មក ដោយ​ជំងឺ​នោះ ហើយ​ទ្រង់​សុគត​ទៅ ដោយ​រោគ​យ៉ាង​អាក្រក់​ណាស់ ឯ​ពួក​រាស្ត្រ​ទ្រង់​មិន​បាន​ថ្វាយ​ព្រះ​ភ្លើង​ដល់​ទ្រង់ ដូច​បាន​ថ្វាយ​ដល់​ពួក​ឰយុកោ​ទ្រង់​ទេ  <span class="verse" id="V20">២០&nbsp;</span>កាល​ទ្រង់​ចាប់​តាំង​សោយរាជ្យ​ឡើង នោះ​មាន​ព្រះជន្ម​៣២​ឆ្នាំ​ហើយ ក៏​សោយរាជ្យ​នៅ​ក្រុង​យេរូសាឡិម​បាន​៨​ឆ្នាំ រួច​ទ្រង់​លា​ចាក​លោក​ទៅ ឥត​មាន​អ្នក​ណា​ស្តាយ​ឡើយ គេ​បញ្ចុះ​សព​ទ្រង់​នៅ​ក្នុង​ក្រុង​ដាវីឌ តែ​មិន​មែន​ក្នុង​ផ្នូរ​របស់​ពួក​ស្តេច​ទេ។ </div><ul class="nav nav-pills">
<li><a href='index.html'>របាក្សត្រ ទី ២</a></li>
<li><a href='2CH20.html'>&lt;</a></li>
<li><a href='2CH.html'>២១</a></li>
<li><a href='2CH22.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->