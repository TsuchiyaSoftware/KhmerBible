<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៦៨</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA067.html'>&lt;</a></li>
<li><a href='PSA.html'>៦៨</a></li>
<li><a href='PSA069.html'>&gt;</a></li>
</ul>
<div class="main">
 <div class='chapterlabel' id="V0"> ៦៨</div><div class='s'>បទ​ដំកើង​ព្រះជាម្ចាស់​ដ៏​មាន​ជ័យជំនះ </div><div class='d'>ទំនុក​ជា​បទ​ចំរៀង​របស់​ស្តេច​ដាវីឌ​ដែល​ទ្រង់​លើក​សំរាប់​មេ​ភ្លេង។ </div><div class='q'>
 <span class="verse" id="V1">១&nbsp;</span>សូម​ព្រះអង្គ​ទ្រង់​ឈរ​ឡើង </div><div class='q2'>ឲ្យ​ពួក​ខ្មាំងសត្រូវ​ទ្រង់​ត្រូវ​ខ្ចាត់ខ្ចាយ​ទៅ </div><div class='q2'>ហើយ​ឲ្យ​អស់​អ្នក​ដែល​ស្អប់​ទ្រង់ រត់​ពី​ចំពោះ​ទ្រង់​ចេញ </div><div class='q'> <span class="verse" id="V2">២&nbsp;</span>សូម​ទ្រង់​បណ្តេញ​គេ​ចេញ </div><div class='q2'>ដូច​ជា​ផ្សែង​ត្រូវ​ផាត់​បាត់​ទៅ​ដែរ </div><div class='q2'>សូម​ឲ្យ​ពួក​មនុស្ស​អាក្រក់​វិនាស​បាត់​ពី​ចំពោះ​ព្រះ​ទៅ </div><div class='q2'>ដូច​ជា​ក្រមួន​ដែល​រលាយ​ទៅ នៅ​ចំពោះ​ភ្លើង </div><div class='q'> <span class="verse" id="V3">៣&nbsp;</span>តែ​សូម​ឲ្យ​មនុស្ស​សុចរិត​បាន​រីករាយ​សប្បាយ​វិញ </div><div class='q2'>ឲ្យ​គេ​បាន​ត្រេកអរ​នៅ​ចំពោះ​ព្រះ​ចុះ </div><div class='q2'>អើ សូម​ឲ្យ​គេ​បាន​រីករាយ​ឡើង​ដោយ​សេចក្តី​អំណរ​ផង </div><div class='q'> <span class="verse" id="V4">៤&nbsp;</span>ចូរ​ច្រៀង​ថ្វាយ​ព្រះ ចូរ​ច្រៀង​សរសើរ​ដល់​ព្រះនាម​ទ្រង់ </div><div class='q2'>ចូរ​លើក​ថ្នល់​ឡើង​ថ្វាយ​ព្រះ ដែល​ទ្រង់​ជិះ​យាង​កាត់ </div><div class='q2'>ទី​រហោស្ថាន​មក </div><div class='q2'>ទ្រង់​ព្រះនាម​ជា​ព្រះយេហូវ៉ា </div><div class='q2'>ចូរ​លោតកញ្ឆេង​នៅ​ចំពោះ​ទ្រង់​ចុះ </div><div class='q'> <span class="verse" id="V5">៥&nbsp;</span>ឯ​ព្រះ​ដែល​គង់​នៅ​ក្នុង​ទី​លំនៅ​បរិសុទ្ធ </div><div class='q2'>ទ្រង់​ជា​ឪពុក​ដល់​ពួក​កំព្រា </div><div class='q2'>និង​ជា​ចៅក្រម​ដល់​ពួក​មេម៉ាយ </div><div class='q'> <span class="verse" id="V6">៦&nbsp;</span>ព្រះ​ទ្រង់​ប្រោស​មនុស្ស​ត្រមោច​ឲ្យ​បែក​ជា​គ្រួសារឡើង </div><div class='q2'>ទ្រង់​នាំ​ពួក​ឈ្លើយ​ឲ្យ​ចេញ​មក​ឯ​សេចក្តី​ចំរើន </div><div class='q2'>តែ​ពួក​រឹងចចេស​ត្រូវ​អាស្រ័យ​នៅ​ស្រុក​ហួតហែង​វិញ។ </div><div class='q'> <span class="verse" id="V7">៧&nbsp;</span>៙ ឱ​ព្រះអង្គ​អើយ កាល​ទ្រង់​បាន​យាង​ចេញ​នាំ​មុខ </div><div class='q2'>រាស្ត្រ​ទ្រង់​ទៅ </div><div class='q2'>នៅ​វេលា​ដែល​ទ្រង់​បាន​យាង​កាត់​ទី​ហោស្ថាន </div><div class='p'>បង្អង់ </div><div class='q'> <span class="verse" id="V8">៨&nbsp;</span>នោះ​ផែនដី​ក៏​ញ័រ ហើយ​មេឃ​ក៏​ធ្លាក់​មក​ជា​ភ្លៀង </div><div class='q2'>នៅ​ចំពោះ​ទ្រង់ </div><div class='q2'>ភ្នំ​ស៊ីណាយ​ក៏​កក្រើក​ញ័រ នៅ​ចំពោះ​ព្រះ គឺ​ជា​ព្រះ </div><div class='q2'>នៃ​សាសន៍​អ៊ីស្រាអែល </div><div class='q'> <span class="verse" id="V9">៩&nbsp;</span>ឱ​ព្រះអង្គ​អើយ ទ្រង់​បាន​បង្អុរ​ភ្លៀង​ជា​បរិបូរ </div><div class='q2'>ក៏​បាន​តាំង​មរដក​ទ្រង់​ដែល​ហេវ​នោះ ឲ្យ​ជាប់​មាំមួន​ឡើង </div><div class='q'> <span class="verse" id="V10">១០&nbsp;</span>ពួក​កង​របស់​ទ្រង់​បាន​អាស្រ័យ​នៅ​ស្រុក​នោះ </div><div class='q2'>ឱ​ព្រះអង្គ​អើយ </div><div class='q2'>ទ្រង់​បាន​ផ្គត់ផ្គង់​ដល់​ពួក​មនុស្ស​ក្រីក្រ </div><div class='q2'>ដោយ​សេចក្តី​សប្បុរស​នៃ​ទ្រង់ </div><div class='q'> <span class="verse" id="V11">១១&nbsp;</span>ព្រះអម្ចាស់​ទ្រង់​ប្រទាន​ព្រះបន្ទូល </div><div class='q2'>ហើយ​ពួក​អ្នក​ដែល​ប្រកាស​ប្រាប់​ដំណឹង </div><div class='q2'>នោះ​មាន​គ្នា​ច្រើន​ណាស់ </div><div class='q'> <span class="verse" id="V12">១២&nbsp;</span>ពួក​ស្តេច​នៃ​កងទ័ព​ក៏​រត់ គេ​រត់​ទៅ </div><div class='q2'>ហើយ​ពួក​ស្រីៗ ដែល​នៅ​ផ្ទះ​ក៏​ចែក​របឹប​គ្នា </div><div class='q'> <span class="verse" id="V13">១៣&nbsp;</span>ទោះ​បើ​អ្នក​រាល់​គ្នា​បាន​ដេក​នៅ​កណ្តាល​ក្រោល​សត្វ </div><div class='q2'>គង់​តែ​នឹង​មាន​ស្លាប​ដូច​ជា​ព្រាប​ដែល​ស្រោប​ដោយ​ប្រាក់ </div><div class='q2'>ហើយ​រោម​ក៏​ស្រោប​ដោយ​មាស​លឿង </div><div class='q'> <span class="verse" id="V14">១៤&nbsp;</span>នៅ​វេលា​ដែល​ព្រះ​ដ៏​មាន​ព្រះចេស្តា​បំផុត ទ្រង់​កំចាត់ </div><div class='q2'>ពួក​ស្តេច​នៅ​ក្នុង​ស្រុក </div><div class='q2'>នោះ​បាន​ដូច​ជា​វេលា​ដែល​ហិមៈ​ធ្លាក់​នៅ​លើ​ភ្នំ​សាលម៉ូន។ </div><div class='q'> <span class="verse" id="V15">១៥&nbsp;</span>ភ្នំ​បាសាន​ជា​ភ្នំ​នៃ​ព្រះ ភ្នំ​បាសាន​ក៏​មាន​កំពូល​ខ្ពស់ </div><div class='q'> <span class="verse" id="V16">១៦&nbsp;</span>ឱ​ភ្នំ​ដ៏​មាន​កំពូល​ខ្ពស់​អើយ ហេតុ​អ្វី​បាន​ជា​មើល </div><div class='q2'>ដោយ​ច្រណែន </div><div class='q2'>ដល់​ភ្នំ​ដែល​ព្រះ​សព្វ​ព្រះហឫទ័យ​យក​ជា​ទី​លំនៅ​ដូច្នេះ </div><div class='q2'>អើ ព្រះយេហូវ៉ា​ទ្រង់​នឹង​គង់​នៅ​ភ្នំ​នោះ​អស់កល្ប​ជានិច្ច </div><div class='q'> <span class="verse" id="V17">១៧&nbsp;</span>អស់​ទាំង​រាជរថ​របស់​ព្រះ នោះ​មាន​ចំនួន​២​ម៉ឺន </div><div class='q2'>គឺ​ទាំង​ពាន់ៗ </div><div class='q2'>ព្រះអម្ចាស់​ទ្រង់​ក៏​គង់​នៅ​កណ្តាល ដូច​ក្នុង​ទី​បរិសុទ្ធ </div><div class='q2'>នៅ​ភ្នំ​ស៊ីណាយ </div><div class='q'> <span class="verse" id="V18">១៨&nbsp;</span>ទ្រង់​បាន​យាង​ឡើង​ទៅ​ឯ​ស្ថាន​ខ្ពស់ ទ្រង់​បាន​ចាប់ </div><div class='q2'>ពួក​ឈ្លើយ​នាំ​ទៅ​ជា​ឈ្លើយ </div><div class='q2'>ព្រម​ទាំង​ទទួល​អំណោយ​ទាន​សំរាប់​ចែក​ឲ្យ​ដល់​មនុស្ស </div><div class='q2'>គឺ​ដល់​ទាំង​មនុស្ស​បះបោរ​ផង ដើម្បី​ឲ្យ​ព្រះ </div><div class='q2'>ដ៏​ជា​ព្រះយេហូវ៉ា​បាន​គង់​នៅ​ជា​មួយ​នឹង​គេ </div><div class='q'> <span class="verse" id="V19">១៩&nbsp;</span>សូម​ឲ្យ​ព្រះអម្ចាស់​បាន​ប្រកប​ដោយ​ព្រះពរ </div><div class='q2'>ដែល​ទ្រង់​ទទួល​យក​បន្ទុក​យើង​ខ្ញុំ​រាល់ៗ​ថ្ងៃ </div><div class='q2'>គឺ​ជា​ព្រះ​ដ៏​ជា​ទី​សង្គ្រោះ​ដល់​យើង​ខ្ញុំ។ </div><div class='q'> <span class="verse" id="V20">២០&nbsp;</span>៙ ព្រះ​ទ្រង់​ជា​ព្រះ​ដែល​ប្រោស​ឲ្យ​យើង​ខ្ញុំ​រួច </div><div class='q2'>ហើយ​សេចក្តី​រួច​ពី​ស្លាប់​ក៏​ស្រេច​នៅ​ព្រះយេហូវ៉ា </div><div class='q2'>ជា​ព្រះអម្ចាស់​ដែរ </div><div class='q'> <span class="verse" id="V21">២១&nbsp;</span>តែ​ព្រះ​ទ្រង់​នឹង​វាយ​បំបែក​ក្បាល​ពួក​ខ្មាំងសត្រូវ​ទ្រង់ </div><div class='q2'>នឹង​ស្បែក​ក្បាល​របស់​អស់​អ្នក​ដែល​ចេះ​តែ​ដើរ​ក្នុង​សេចក្តី​កំហុស​របស់​ខ្លួន​ដែរ </div><div class='q'> <span class="verse" id="V22">២២&nbsp;</span>ព្រះអម្ចាស់​ទ្រង់​មាន​ព្រះបន្ទូល​ថា </div><div class='q2'>អញ​នឹង​នាំ​គេ​ត្រឡប់​មក​ពី​ស្រុក​បាសាន </div><div class='q2'>អញ​នឹង​នាំ​គេ​ឲ្យ​វិល​ពី​បាត​សមុទ្រ​មក​វិញ </div><div class='q'> <span class="verse" id="V23">២៣&nbsp;</span>ដើម្បី​ឲ្យ​ឯង​បាន​ជាន់​ឈ្លី​គេ </div><div class='q2'>ព្រម​ទាំង​ជ្រលក់​ជើង​ឯង​ក្នុង​ឈាម​ផង </div><div class='q2'>ប្រយោជន៍​ឲ្យ​អណ្តាត​ឆ្កែ​បាន​ចំណែក​នៃ​ខ្មាំងសត្រូវ </div><div class='q2'>របស់​ទ្រង់​ដែរ </div><div class='q'> <span class="verse" id="V24">២៤&nbsp;</span>ឱ​ព្រះអង្គ​អើយ គេ​បាន​ឃើញ​ការ​យាង​យាស​នៃ​ទ្រង់ </div><div class='q2'>ជា​ដំណើរ​របស់​ព្រះ​នៃ​ទូលបង្គំ គឺ​ជា​ស្តេច​នៃ​ទូលបង្គំ </div><div class='q2'>ដែល​ទ្រង់​យាង​ចូល​ទៅ​ក្នុង​ទី​បរិសុទ្ធ </div><div class='q'> <span class="verse" id="V25">២៥&nbsp;</span>ពួក​ចំរៀង​បាន​ដើរ​នាំ​មុខ ពួក​ភ្លេង​បាន​ដើរ​តាម​ក្រោយ </div><div class='q2'>នៅ​កណ្តាល​ពួក​ស្រី​ក្រមុំ​ដែល​វាយ​ក្រាប់ </div><div class='q'> <span class="verse" id="V26">២៦&nbsp;</span>ឱ​អស់​អ្នក​ដែល​កើត​ពី​ទី​កំណើត​នៃ​អ៊ីស្រាអែល​អើយ </div><div class='q2'>ចូរ​លើក​ដំកើង​ព្រះ គឺ​ជា​ព្រះអម្ចាស់ នៅ​ក្នុង​ពួក​ជំនុំ </div><div class='q'> <span class="verse" id="V27">២៧&nbsp;</span>នៅ​ទី​នោះ​មាន​បេនយ៉ាមីន ជា​ពៅ​បង្អស់ </div><div class='q2'>ដែល​គ្រប់គ្រង​លើ​គេ </div><div class='q2'>ពួក​ចៅហ្វាយ​នៃ​យូដា និង​ក្រុម​ជំនុំ​របស់​គេ </div><div class='q2'>ព្រម​ទាំង​ពួក​ចៅហ្វាយ​នៃ​សាប់យូល៉ូន </div><div class='q2'>ហើយ​ពួក​ចៅហ្វាយ​នៃ​ណែបថាលី​ផង </div><div class='q'> <span class="verse" id="V28">២៨&nbsp;</span>ព្រះ​នៃ​ឯង ទ្រង់​បាន​បង្គាប់​ឲ្យ​ផ្តល់​កំឡាំង​ដល់​ឯង </div><div class='q2'>ឱ​ព្រះអង្គ​អើយ សូម​ចំរើន​កំឡាំង ចំពោះ​អស់​ទាំង​ការ </div><div class='q2'>ដែល​ទ្រង់​បាន​ប្រោស​ដល់​យើង​ខ្ញុំ​ផង </div><div class='q'> <span class="verse" id="V29">២៩&nbsp;</span>ឯ​ពួក​ស្តេច គេ​នឹង​នាំ​យក​ដង្វាយ​មក​ថ្វាយ​ទ្រង់ </div><div class='q2'>ដោយ​យល់​ដល់​ព្រះវិហារ​នៃ​ទ្រង់ </div><div class='q2'>ដែល​នៅ​ក្រុង​យេរូសាឡិម </div><div class='q'> <span class="verse" id="V30">៣០&nbsp;</span>សូម​ស្តី​បន្ទោស​ដល់​សត្វ ដែល​នៅ​កណ្តាល​ដើម​ត្រែង </div><div class='q2'>និង​ហ្វូង​គោ​ឈ្មោល ព្រម​ទាំង​កូន​គោ​នៃ​សាសន៍ </div><div class='q2'>ទាំងឡាយ​ផង </div><div class='q2'>ឲ្យ​គ្រប់​គ្នា​មក​ក្រាប​ចុះ ថ្វាយ​ប្រាក់​ទាំង​ដុំៗ </div><div class='q2'>ទ្រង់​បាន​កំចាត់កំចាយ​អស់​ទាំង​សាសន៍ </div><div class='q2'>ដែល​ពេញ​ចិត្ត​នឹង​ការ​សឹក​សង្គ្រាម </div><div class='q'> <span class="verse" id="V31">៣១&nbsp;</span>ពួក​អ្នក​ធំ​នឹង​ចេញ​ពី​ស្រុក​អេស៊ីព្ទ​មក </div><div class='q2'>ឯ​ស្រុក​អេធីយ៉ូពី នឹង​ប្រញាប់​ប្រវា​ដៃ​ទៅ​ឯ​ព្រះ​ដែរ។ </div><div class='q'> <span class="verse" id="V32">៣២&nbsp;</span>៙ អស់​ទាំង​នគរ​នៅ​ផែនដី​អើយ </div><div class='q2'>ចូរ​ច្រៀង​ថ្វាយ​ព្រះ </div><div class='q2'>ឱ​ចូរ​ច្រៀង​សរសើរ​ដល់​ព្រះអម្ចាស់​ចុះ –បង្អង់ </div><div class='q'> <span class="verse" id="V33">៣៣&nbsp;</span>គឺ​ដល់​ព្រះ​ដែល​ទ្រង់​យាង​លើ​ផ្ទៃ​មេឃ​នៃ​អស់​ទាំង​ជាន់ </div><div class='q2'>ផ្ទៃ​មេឃ ដ៏​នៅ​តាំង​ពី​បូរាណ​មក </div><div class='q2'>ន៏ ទ្រង់​បញ្ចេញ​ព្រះសូរសៀង </div><div class='q2'>គឺ​ជា​សំនៀង​ដ៏​ខ្លាំង​ក្រៃលែង </div><div class='q'> <span class="verse" id="V34">៣៤&nbsp;</span>ចូរ​សរសើរ​ថា ព្រះ​ទ្រង់​មាន​ព្រះចេស្តា </div><div class='q2'>ឫទ្ធានុភាព​នៃ​ទ្រង់​គ្រប​លើ​សាសន៍​អ៊ីស្រាអែល </div><div class='q2'>ហើយ​ព្រះចេស្តា​ទ្រង់​ក៏​នៅ​លើ​លើ​ផ្ទៃ​មេឃ </div><div class='q'> <span class="verse" id="V35">៣៥&nbsp;</span>ឱ​ព្រះអង្គ ទ្រង់​គួរ​ស្ញែង​ខ្លាច​នៅ​ក្នុង​ទី​បរិសុទ្ធ​របស់​ទ្រង់ </div><div class='q2'>ព្រះ​នៃ​សាសន៍​អ៊ីស្រាអែល ទ្រង់​ប្រទាន​កំឡាំង </div><div class='q2'>នឹង​អំណាច​ដល់​រាស្ត្រ​ទ្រង់ </div><div class='q2'>សូម​ឲ្យ​ព្រះ​បាន​ប្រកប​ដោយ​ព្រះពរ​ចុះ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA067.html'>&lt;</a></li>
<li><a href='PSA.html'>៦៨</a></li>
<li><a href='PSA069.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->