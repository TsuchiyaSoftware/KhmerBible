<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ២១</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA020.html'>&lt;</a></li>
<li><a href='PSA.html'>២១</a></li>
<li><a href='PSA022.html'>&gt;</a></li>
</ul>
<div class="main">
 <div class='chapterlabel' id="V0"> ២១</div><div class='s'>ពាក្យ​អរ​ព្រះគុណ​ចំពោះ​ជ័យជំនះ </div><div class='d'>ទំនុក​នៃ​ស្តេច​ដាវីឌ ដែល​ទ្រង់​លើក​សំរាប់​មេ​ភ្លេង។ </div><div class='p'>
 <span class="verse" id="V1">១&nbsp;</span>ឱ​ព្រះយេហូវ៉ា​អើយ ទូលបង្គំ​ដ៏​ជា​ស្តេច </div><div class='q2'>នឹង​មាន​សេចក្តី​អំណរ​ចំពោះ​ឫទ្ធានុភាព​នៃ​ទ្រង់ </div><div class='q2'>ហើយ​នឹង​រីករាយ​សប្បាយ​ជា​ខ្លាំង </div><div class='q2'>ចំពោះ​សេចក្តី​សង្គ្រោះ​នៃ​ទ្រង់​យ៉ាង​ណា​ហ្ន៎ </div><div class='q'> <span class="verse" id="V2">២&nbsp;</span>ទ្រង់​បាន​ប្រោស​ឲ្យ​បាន​ដូច​បំណង </div><div class='q2'>ហើយ​មិន​បាន​រង់​នឹង​ប្រទាន </div><div class='q2'>តាម​សេចក្តី​ដែល​បបូរ​មាត់​សូម​ឡើយ។ –បង្អង់ </div><div class='q'> <span class="verse" id="V3">៣&nbsp;</span>៙ ដ្បិត​ទ្រង់​បាន​ស្ទាក់​ប្រទាន​ពរ​នៃ​ព្រះគុណ </div><div class='q2'>ទ្រង់​បាន​បំពាក់​មកុដ​មាស​សុទ្ធ​នៅ​លើ​ក្បាល </div><div class='q'> <span class="verse" id="V4">៤&nbsp;</span>ទូលបង្គំ​បាន​សូម​ជីវិត​ពី​ទ្រង់ ហើយ​ទ្រង់​ក៏​ប្រទាន​ឲ្យ </div><div class='q2'>គឺ​ជា​អាយុ​យឺនយូរ​ដ៏​នៅ​ជាប់​អស់កល្ប​ជានិច្ច​ផង </div><div class='q'> <span class="verse" id="V5">៥&nbsp;</span>សិរីល្អ​នៃ​ទូលបង្គំ​បាន​ធំ​ណាស់ </div><div class='q2'>ដោយសារ​សេចក្តី​សង្គ្រោះ​របស់​ទ្រង់ </div><div class='q2'>ទ្រង់​ក៏​តាំង​ឲ្យ​មាន​កិត្តិយស ហើយ​នឹង​អានុភាព​ដែរ </div><div class='q'> <span class="verse" id="V6">៦&nbsp;</span>ដ្បិត​ទ្រង់​បាន​តាំង​ទូលបង្គំ ឲ្យ​មាន​ពរ​យ៉ាង​បណ្តាច់ </div><div class='q2'>នៅ​អស់កល្ប </div><div class='q2'>ទ្រង់​ក៏​បណ្តាល​ឲ្យ​មាន​សេចក្តី​អំណរ​ដ៏​ពោរពេញ </div><div class='q2'>នៅ​ចំពោះ​ទ្រង់ </div><div class='q'> <span class="verse" id="V7">៧&nbsp;</span>ដ្បិត​ទូលបង្គំ​ដ៏​ជា​ស្តេច បាន​ទុក​ចិត្ត​នឹង​ព្រះយេហូវ៉ា </div><div class='q2'>ហើយ​ដោយ​សេចក្តី​សប្បុរស​នៃ​ព្រះ​ដ៏​ខ្ពស់​បំផុត </div><div class='q2'>នោះ​ទូលបង្គំ​មិន​ត្រូវ​រង្គើ​ឡើយ </div><div class='q'> <span class="verse" id="V8">៨&nbsp;</span>ព្រះហស្ត​ទ្រង់​នឹង​ស្វែង​រក ទាល់​តែ​ឃើញ​អស់​ទាំង </div><div class='q2'>ខ្មាំងសត្រូវ​របស់​ទ្រង់ </div><div class='q2'>ព្រះហស្ត​ស្តាំ​ទ្រង់​នឹង​រក​ឃើញ​អស់​អ្នក​ណា​ដែល​ស្អប់​ទ្រង់​ដែរ </div><div class='q'> <span class="verse" id="V9">៩&nbsp;</span>នៅ​វេលា​ដែល​ទ្រង់​គង់​នៅ​ចំពោះ​គេ នោះ​ទ្រង់​នឹង​ធ្វើ </div><div class='q2'>ឲ្យ​គេ​បាន​ដូច​ជា​គុក​ភ្លើង​ដែល​ឆេះ​ក្តៅ </div><div class='q2'>ព្រះយេហូវ៉ា​ទ្រង់​នឹង​លេប​គេ </div><div class='q2'>ដោយ​សេចក្តី​ក្រោធ​របស់​ទ្រង់ </div><div class='q2'>ហើយ​ភ្លើង​នឹង​ឆេះ​បំផ្លាញ​គេ​អស់​ទៅ </div><div class='q'> <span class="verse" id="V10">១០&nbsp;</span>ទ្រង់​នឹង​បំផ្លាញ​ជំនួរ​វង្ស​គេ ឲ្យ​វិនាស​បាត់​ពី​ផែនដី​ចេញ </div><div class='q2'>ហើយ​ពូជពង្ស​គេ ពី​កណ្តាល​ពួក​មនុស្ស​ជាតិ​ទៅ​ដែរ </div><div class='q'> <span class="verse" id="V11">១១&nbsp;</span>ដ្បិត​គេ​បាន​គិត​ប៉ង​អាក្រក់​ដល់​ទ្រង់ </div><div class='q2'>គេ​កើត​មាន​គំនិត​ដែល​ធ្វើ​ទៅ​មិន​បាន </div><div class='q'> <span class="verse" id="V12">១២&nbsp;</span>ពី​ព្រោះ​ទ្រង់​នឹង​ធ្វើ​ឲ្យ​គេ​ត្រឡប់​បែរ​ខ្នង​វិញ </div><div class='q2'>ទ្រង់​នឹង​ដំឡើង​ធ្នូ​ដំរង់​ចំ​មុខ​គេ </div><div class='q'> <span class="verse" id="V13">១៣&nbsp;</span>ឱ​ព្រះយេហូវ៉ា​អើយ សូម​ឲ្យ​ទ្រង់​បាន​ថ្កើង​ឡើង </div><div class='q2'>ដោយ​ឥទ្ធិឫទ្ធិ​របស់​ទ្រង់ </div><div class='q2'>នោះ​យើង​ខ្ញុំ​នឹង​ច្រៀង​សរសើរ​ពី​ព្រះចេស្តា​នៃ​ទ្រង់។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA020.html'>&lt;</a></li>
<li><a href='PSA.html'>២១</a></li>
<li><a href='PSA022.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->