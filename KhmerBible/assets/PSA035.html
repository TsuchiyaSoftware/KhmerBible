<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៣៥</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA034.html'>&lt;</a></li>
<li><a href='PSA.html'>៣៥</a></li>
<li><a href='PSA036.html'>&gt;</a></li>
</ul>
<div class="main">
 <div class='chapterlabel' id="V0"> ៣៥</div><div class='s'>សូម​ជួយ​សង្គ្រោះ​ទូលបង្គំ​ជា​ប្រញាប់! </div><div class='d'>ទំនុក​នៃ​ស្តេច​ដាវីឌ។ </div><div class='q'>
 <span class="verse" id="V1">១&nbsp;</span>ឱ​ព្រះយេហូវ៉ា​អើយ </div><div class='q2'>សូម​ទ្រង់​ការពារ​ទូលបង្គំ​ចំពោះ​ពួក​អ្នក​ដែល </div><div class='q2'>តតាំង​នឹង​ទូលបង្គំ </div><div class='q2'>សូម​ទ្រង់​តស៊ូ​នឹង​ពួក​អ្នក​ដែល​តស៊ូ​នឹង​ទូលបង្គំ​ផង </div><div class='q'> <span class="verse" id="V2">២&nbsp;</span>សូម​ចាប់​យក​ទាំង​ខែល​តូច​ធំ ហើយ​ក្រោក​ឡើង​ជួយ​ទូលបង្គំ </div><div class='q'> <span class="verse" id="V3">៣&nbsp;</span>សូម​ងា​លំពែង​រាំង​ផ្លូវ​ពួក​អ្នក​ដែល​ដេញ​តាម​ទូលបង្គំ </div><div class='q2'>សូម​មាន​ព្រះបន្ទូល​មក​ព្រលឹង​ទូលបង្គំ​ថា </div><div class='q2'>ព្រះអង្គ​ជា​សេចក្តី​សង្គ្រោះ​នៃ​ទូលបង្គំ </div><div class='q'> <span class="verse" id="V4">៤&nbsp;</span>សូម​ឲ្យ​អស់​អ្នក​ដែល​ប៉ង​អាក្រក់​ដល់​ព្រលឹង​ទូលបង្គំ </div><div class='q2'>បាន​ទៅ​ជា​មាន​សេចក្តី​ខ្មាស ហើយ​អាប់យស​ទៅ </div><div class='q2'>សូម​ឲ្យ​អស់​អ្នក​ដែល​គិត​ប្រទូសរ៉ាយ​ដល់​ទូលបង្គំ </div><div class='q2'>បាន​ត្រូវ​ថយ​ចេញ​ដោយ​ខ្មាស​វិញ </div><div class='q'> <span class="verse" id="V5">៥&nbsp;</span>សូម​ឲ្យ​គេ​បាន​ដូច​ជា​ចំបើង​ដែល​ខ្យល់​ផាត់​ទៅ </div><div class='q2'>ហើយ​ឲ្យ​ទេវតា​នៃ​ព្រះយេហូវ៉ា​ដេញ​តាម​គេ​ផង </div><div class='q'> <span class="verse" id="V6">៦&nbsp;</span>សូម​ឲ្យ​ផ្លូវ​គេ​បាន​ងងឹត ហើយ​រឥល </div><div class='q2'>ព្រម​ទាំង​មាន​ទេវតា​នៃ​ព្រះយេហូវ៉ា​ដេញ​តាម​គេ​ដែរ </div><div class='q'> <span class="verse" id="V7">៧&nbsp;</span>ដ្បិត​គេ​បាន​លាក់​អន្ទាក់​នៅ​ក្នុង​រណ្តៅ </div><div class='q2'>ដើម្បី​ចាប់​ទូលបង្គំ​ដោយ​ឥត​ហេតុ </div><div class='q2'>គេ​បាន​ជីក​រណ្តៅ​ទាក់​ព្រលឹង​ទូលបង្គំ ដោយ​ឥត​ហេតុ </div><div class='q'> <span class="verse" id="V8">៨&nbsp;</span>សូម​ឲ្យ​សេចក្តី​ហិនវិនាស​លោ​មក​លើ​គេ </div><div class='q2'>ដោយ​ឥត​ដឹង​ខ្លួន </div><div class='q2'>ហើយ​ឲ្យ​អន្ទាក់​ដែល​គេ​បាន​លាក់​នោះ ជាប់​ខ្លួន​គេ​វិញ </div><div class='q2'>សូម​ឲ្យ​គេ​ធ្លាក់​ទៅ​ជាប់​អន្ទាក់​នោះ ហើយ​វិនាស​ទៅ​ផង </div><div class='q'> <span class="verse" id="V9">៩&nbsp;</span>នោះ​ព្រលឹង​ទូលបង្គំ​នឹង​មាន​សេចក្តី​អំណរ </div><div class='q2'>ក្នុង​ព្រះយេហូវ៉ា </div><div class='q2'>ហើយ​នឹង​មាន​សេចក្តី​រីករាយ </div><div class='q2'>ដោយ​សេចក្តី​សង្គ្រោះ​របស់​ទ្រង់ </div><div class='q'> <span class="verse" id="V10">១០&nbsp;</span>អស់​ទាំង​ឆ្អឹង​នៃ​ទូលបង្គំ​នឹង​ពោល​ថា </div><div class='q2'>ឱ​ព្រះយេហូវ៉ា​អើយ តើ​មាន​អ្នក​ណា​ដូច​ទ្រង់ </div><div class='q2'>ដែល​ទ្រង់​ជួយ​មនុស្ស​ក្រីក្រ​ឲ្យ​រួច​ពី​អ្នក​ដែល​ខ្លាំង​ជាង​ខ្លួន </div><div class='q2'>អើ ទាំង​ពួក​ក្រីក្រ និង​មនុស្ស​កំសត់​ឲ្យ​រួច​ពី​អ្នក​រឹប​ជាន់​ខ្លួន </div><div class='q'> <span class="verse" id="V11">១១&nbsp;</span>មាន​សាក្សី​កោង​លើក​គ្នា​ឡើង </div><div class='q2'>គេ​ចោទ​សួរ​ពី​រឿង​ដែល​ទូលបង្គំ​មិន​ដឹង </div><div class='q'> <span class="verse" id="V12">១២&nbsp;</span>គេ​ប្រព្រឹត្ត​ការ​អាក្រក់​ដល់​ទូលបង្គំ ស្នង​នឹង​ការ​ល្អ </div><div class='q2'>ដើម្បី​ឲ្យ​ព្រលឹង​ទូលបង្គំ​ត្រូវ​នៅ​តែ​ឯង </div><div class='q'> <span class="verse" id="V13">១៣&nbsp;</span>តែ​ឯ​ទូលបង្គំ កាល​គេ​បាន​ឈឺ នោះ​ទូលបង្គំ​បាន​ស្លៀកពាក់​សំពត់​ធ្មៃ </div><div class='q2'>ទូលបង្គំ​បាន​សំដែង​សេចក្តី​ទុក្ខ ដោយ​តម​អត់​អាហារ </div><div class='q2'>ហើយ​សេចក្តី​អធិស្ឋាន​របស់​ទូលបង្គំ </div><div class='q2'>បាន​ត្រឡប់​ចូល​មក​ក្នុង​ទ្រូង​ខ្លួន​វិញ </div><div class='q'> <span class="verse" id="V14">១៤&nbsp;</span>ទូលបង្គំ​បាន​ប្រព្រឹត្ត បែប​ដូច​ជា​អ្នក​នោះ​ជា​សំឡាញ់ </div><div class='q2'>ឬ​ជា​បង​ប្អូន </div><div class='q2'>ទូលបង្គំ​បាន​ឱន​ខ្លួន​ដោយ​សេចក្តី​សោក </div><div class='q2'>ដូច​ជា​អ្នក​ដែល​កាន់​ទុក្ខ​ចំពោះ​ម្តាយ </div><div class='q'> <span class="verse" id="V15">១៥&nbsp;</span>តែ​ក្នុង​គ្រា​ដែល​ទូលបង្គំ​កើត​មាន​សេចក្តី​ទំនាស់​ចិត្ត </div><div class='q2'>នោះ​គេ​បាន​អរ​សប្បាយ​វិញ ព្រម​ទាំង​ប្រជុំ​គ្នា​ផង </div><div class='q2'>មនុស្ស​ចង្រៃ​នោះ គេ​ប្រជុំ​គ្នា​ទាស់​នឹង​ទូលបង្គំ </div><div class='q2'>តែ​ទូលបង្គំ​មិន​បាន​ដឹង​ខ្លួន​សោះ គេ​បាន​ហែក​ទូលបង្គំ​ឥត​ឈប់ឈរ </div><div class='q'> <span class="verse" id="V16">១៦&nbsp;</span>គេ​បាន​សំញែង​ធ្មេញ​ដាក់​ទូលបង្គំ </div><div class='q2'>ដូច​ជា​ពួក​អ្នក​មាន​ពុត ដែល​ប្រមាថ </div><div class='q2'>ក្នុង​ពេល​លៀងលោម​គ្នា </div><div class='q'> <span class="verse" id="V17">១៧&nbsp;</span>ឱ​ព្រះអម្ចាស់​អើយ តើ​ទ្រង់​នឹង​ព្រងើយ​ចំពោះ​គេ </div><div class='q2'>ដល់​កាល​ណា​ទៀត </div><div class='q2'>សូម​ដោះ​ព្រលឹង​ទូលបង្គំ​ឲ្យ​រួច​ពី​ការ​បំផ្លាញ​របស់​គេ </div><div class='q2'>ហើយ​ដួង​ជីវិត​នៃ​ទូលបង្គំ​ឲ្យ​រួច​ពី​សិង្ហ </div><div class='q'> <span class="verse" id="V18">១៨&nbsp;</span>ទូលបង្គំ​នឹង​អរ​ព្រះគុណ​ដល់​ទ្រង់ នៅ​ក្នុង​ពួក​ជំនុំ​ធំ </div><div class='q2'>ទូលបង្គំ​នឹង​សរសើរ​ដល់​ទ្រង់ នៅ​កណ្តាល​មហាជន </div><div class='q'> <span class="verse" id="V19">១៩&nbsp;</span>សូម​កុំ​ឲ្យ​ពួក​ខ្មាំងសត្រូវ​របស់​ទូលបង្គំ </div><div class='q2'>មាន​សេចក្តី​អំណរ ដោយ​ឈ្នះ​ទូលបង្គំ​ឡើយ </div><div class='q2'>ក៏​កុំ​ឲ្យ​ពួក​អ្នក​ដែល​ស្អប់​ទូលបង្គំ ដោយ​ឥត​ហេតុ </div><div class='q2'>បាន​មិច​ភ្នែក​ដាក់​គ្នា​ដែរ </div><div class='q'> <span class="verse" id="V20">២០&nbsp;</span>ដ្បិត​គេ​មិន​និយាយ​ដោយ​សេចក្តី​មេត្រី​ទេ </div><div class='q2'>គឺ​គេ​គិត​តែ​បង្កើត​សេចក្តី​ភូតភរ </div><div class='q2'>ចំពោះ​មនុស្ស​ស្ងប់​រំងាប់​នៅ​ក្នុង​ស្រុក​វិញ </div><div class='q'> <span class="verse" id="V21">២១&nbsp;</span>អើ គេ​ហា​មាត់​ធំ​ទាស់​នឹង​ទូលបង្គំ ដោយ​ថា </div><div class='q2'>ន៏ ន៏ ភ្នែក​យើង​បាន​ឃើញ​ច្បាស់​ហើយ </div><div class='q'> <span class="verse" id="V22">២២&nbsp;</span>ឱ​ព្រះយេហូវ៉ា​អើយ ទ្រង់​បាន​ឃើញ​ដែរ </div><div class='q2'>សូម​កុំ​នៅ​ស្ងៀម​ឡើយ </div><div class='q2'>ឱ​ព្រះអម្ចាស់​អើយ សូម​ទ្រង់​កុំ​គង់​ឆ្ងាយ​ពី​ទូលបង្គំ​ឲ្យ​សោះ </div><div class='q'> <span class="verse" id="V23">២៣&nbsp;</span>សូម​ទ្រង់​រឭក​ឡើង ហើយ​តើន​មក​វិនិច្ឆ័យ​ទូលបង្គំ </div><div class='q2'>ដោយ​យុត្តិធម៌ </div><div class='q2'>ឱ​ព្រះ​ដ៏​ជា​ព្រះអម្ចាស់​នៃ​ទូលបង្គំ​អើយ </div><div class='q2'>សូម​វិនិច្ឆ័យ​រឿង​ក្តី​នៃ​ទូលបង្គំ​ផង </div><div class='q'> <span class="verse" id="V24">២៤&nbsp;</span>ឱ​ព្រះយេហូវ៉ា​ដ៏​ជា​ព្រះ​នៃ​ទូលបង្គំ​អើយ </div><div class='q2'>សូម​វិនិច្ឆ័យ​ទូលបង្គំ​តាម​សេចក្តី​សុចរិត​របស់​ទ្រង់ </div><div class='q2'>សូម​កុំ​ឲ្យ​គេ​មាន​សេចក្តី​អំណរ </div><div class='q2'>ដោយ​ឈ្នះ​ទូលបង្គំ​ឡើយ </div><div class='q'> <span class="verse" id="V25">២៥&nbsp;</span>កុំ​ឲ្យ​គេ​គិត​ក្នុង​ចិត្ត​ថា ន៍ សម​ដូច​យើង​ប្រាថ្នា​ហើយ </div><div class='q2'>កុំ​ឲ្យ​គេ​ថា យើង​បាន​លេប​វា​បាត់​ហើយ </div><div class='q'> <span class="verse" id="V26">២៦&nbsp;</span>ឯ​អស់​អ្នក​ដែល​អរ​សប្បាយ </div><div class='q2'>ដោយ​សេចក្តី​អន្តរាយ​របស់​ទូលបង្គំ </div><div class='q2'>នោះ​សូម​ឲ្យ​គេ​ទៅ​ជា​មាន​សេចក្តី​ខ្មាស ហើយ​ជ្រប់​មុខ​ចុះ </div><div class='q2'>ឯ​អស់​អ្នក​ដែល​លើក​គ្នា​ទាស់​នឹង​ទូលបង្គំ </div><div class='q2'>នោះ​សូម​ឲ្យ​គេ​ហ៊ុមហ ដោយ​សេចក្តី​ខ្មាស </div><div class='q2'>នឹង​អាប់យស​ទៅ </div><div class='q'> <span class="verse" id="V27">២៧&nbsp;</span>តែ​អស់​អ្នក​ណា​ដែល​កាន់​ខាង​សេចក្តី​សុចរិត​របស់​ទូលបង្គំ </div><div class='q2'>សូម​ឲ្យ​គេ​បាន​ស្រែក​ហ៊ោ​ឡើង​ដោយ​អំណរ </div><div class='q2'>ហើយ​សប្បាយ​វិញ </div><div class='q2'>អើ សូម​ឲ្យ​គេ​បាន​ពោល​ជានិច្ច​ថា សូម​ឲ្យ​ព្រះយេហូវ៉ា </div><div class='q2'>បាន​ថ្កើង​រុងរឿង​ឡើង ដែល​ទ្រង់​សព្វ​ព្រះហឫទ័យ </div><div class='q2'>ចំពោះ​សេចក្តី​ចំរើន​នៃ​អ្នក​បំរើ​ទ្រង់ </div><div class='q'> <span class="verse" id="V28">២៨&nbsp;</span>យ៉ាង​នោះ អណ្តាត​ទូលបង្គំ​នឹង​ថ្លែង​ប្រាប់ </div><div class='q2'>ពី​សេចក្តី​សុចរិត​របស់​ទ្រង់ </div><div class='q2'>ហើយ​ពី​សេចក្តី​សរសើរ​នៃ​ទ្រង់​ជា​ដរាប​រាល់​ថ្ងៃ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA034.html'>&lt;</a></li>
<li><a href='PSA.html'>៣៥</a></li>
<li><a href='PSA036.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->