<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ នាង​អេសធើរ ៦</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>នាង​អេសធើរ</a></li>
<li><a href='EST05.html'>&lt;</a></li>
<li><a href='EST.html'>៦</a></li>
<li><a href='EST07.html'>&gt;</a></li>
</ul>
<div class="main">
 <div class='chapterlabel' id="V0"> ៦</div><div class='p'>
 <span class="verse" id="V1">១&nbsp;</span>នៅ​វេលា​យប់​ថ្ងៃ​នោះ​ឯង ស្តេច​ទ្រង់​ផ្ទំ​មិន​លក់​ទេ ដូច្នេះ ទ្រង់​បង្គាប់​ឲ្យ​គេ​យក​សៀវភៅ ដែល​កត់​អស់​ទាំង​រឿង​ទុក​សំរាប់​ពង្សាវតារ​មក រួច​គេ​ក៏​អាន​មើល​ថ្វាយ​ស្តេច  <span class="verse" id="V2">២&nbsp;</span>នោះ​ឃើញ​មាន​សេចក្តី​កត់​ទុក ពី​ម៉ាដេកាយ​បាន​ប្តឹង​ពី​ប៊ីកថាន និង​ថេរែស ជា​ភ្នាក់ងារ​២​នាក់​របស់​ស្តេច ក្នុង​ពួក​អ្នក​ឆ្មាំ​ទ្វារ ដែល​បាន​រក​ឱកាស​ដល់​ព្រះជន្ម​នៃ​ស្តេច​អ័ហាស៊ូរុស  <span class="verse" id="V3">៣&nbsp;</span>ស្តេច​មាន​ព្រះបន្ទូល​សួរ​ថា តើ​បាន​ប្រោស​ឲ្យ​ម៉ាដេកាយ​នេះ​បាន​រង្វាន់ និង​យស​ជា​យ៉ាង​ណា​ខ្លះ ដោយ​ព្រោះ​ការ​នោះ ពួក​មហាតលិក ដែល​បំរើ​ស្តេច ទូល​តប​ថា មិន​បាន​ប្រោស​អ្វី​ដល់​គាត់​ឡើយ  <span class="verse" id="V4">៤&nbsp;</span>ខណៈ​នោះ ស្តេច​មាន​ព្រះបន្ទូល​សួរ​ថា តើ​អ្នក​ណា​នៅ​ឯ​ទីធ្លា​នោះ រីឯ​ហាម៉ាន​បាន​មក​ដល់​ទីធ្លា​ខាង​ក្រៅ​នៃ​ព្រះរាជដំណាក់​ហើយ ចង់​សូម​ច្បាប់​ស្តេច​ឲ្យ​ចង​ក​ម៉ាដេកាយ​ព្យួរ​នឹង​ឈើ ដែល​លោក​បាន​ដំឡើង​ទុក​នោះ​ទៅ  <span class="verse" id="V5">៥&nbsp;</span>ដូច្នេះ ពួក​មហាតលិក​ទូល​ទ្រង់​ថា គឺ​ជា​លោក​ហាម៉ាន​ដែល​ឈរ​នៅ​ទីធ្លា​នោះ ស្តេច​មាន​ព្រះបន្ទូល​ថា ចូរ​ឲ្យ​លោក​ចូល​មក​ចុះ  <span class="verse" id="V6">៦&nbsp;</span>ហាម៉ាន​ក៏​ចូល​មក​រួច​ស្តេច​ទ្រង់​សួរ​ថា តើ​គួរ​ប្រោស​ជា​យ៉ាង​ណា ដល់​អ្នក​ដែល​ស្តេច​សព្វ​ព្រះទ័យ​ចង់​លើក​មុខ ហាម៉ាន​នឹក​ក្នុង​ចិត្ត​ថា តើ​មាន​អ្នក​ណា​ក្រៅ​ពី​អញ ដែល​ស្តេច​សព្វ​ព្រះទ័យ​នឹង​លើក​មុខ​ឲ្យ  <span class="verse" id="V7">៧&nbsp;</span>ដូច្នេះ ហាម៉ាន​ទូល​ឆ្លើយ​ថា ឯ​មនុស្ស​ដែល​ព្រះករុណា​សព្វ​ព្រះទ័យ​ចង់​លើក​មុខ​ឲ្យ  <span class="verse" id="V8">៨&nbsp;</span>នោះ​គួរ​តែ​យក​ព្រះពស្ត្រារាជ្យ ដែល​ព្រះករុណា​ធ្លាប់​ទ្រង់ និង​សេះ​ដែល​ព្រះករុណា​គង់ ព្រម​ទាំង​មកុដរាជ្យ ដែល​ពាក់​លើ​ព្រះសិរ​មក  <span class="verse" id="V9">៩&nbsp;</span>ហើយ​ប្រគល់​ប្រដាប់​ទាំង​នោះ និង​សេះ​ដល់​ម្នាក់ ជា​អ្នក​ប្រធាន​វិសេស​បំផុត​របស់​ស្តេច ឲ្យ​គេ​បំពាក់​ដល់​អ្នក​ដែល​ព្រះករុណា​ទ្រង់​សព្វ​ព្រះទ័យ​ចង់​លើក​មុខ​នោះ ថា រួច​បញ្ជិះ​សេះ​បណ្តើរ​នាំ​ទៅ​តាម​ផ្លូវ​ទី​ក្រុង ហើយ​ស្រែក​ប្រកាស​នៅ​មុខ​អ្នក​នោះ អ្នក​ដែល​ស្តេច​សព្វ​ព្រះទ័យ​ចង់​លើក​មុខ​នោះ​បាន​ដូច្នេះ​ហើយ  <span class="verse" id="V10">១០&nbsp;</span>ដូច្នេះ ស្តេច​ទ្រង់​មាន​ព្រះបន្ទូល​បង្គាប់​ហាម៉ាន​ថា ចូរ​ប្រញាប់​ឡើង ទៅ​យក​ព្រះពស្ត្រារាជ្យ និង​សេះ ដូច​ជា​អ្នក​បាន​ថា​នោះ ទៅ​ធ្វើ​ដូច្នោះ​ដល់​ម៉ាដេកាយ ជា​សាសន៍​យូដា ដែល​អង្គុយ​នៅ​មាត់​ទ្វារ​ព្រះរាជវាំង កុំ​ឲ្យ​ខាន​ធ្វើ​អ្វី​មួយ​ដែល​អ្នក​បាន​ថា​នោះ​ឲ្យ​សោះ  <span class="verse" id="V11">១១&nbsp;</span>ហាម៉ាន​ក៏​យក​ព្រះពស្ត្រារាជ្យ និង​សេះ​នោះ​មក រួច​បំពាក់​ឲ្យ​ម៉ាដេកាយ ហើយ​បញ្ជិះ​គាត់​បណ្តើរ​នាំ​ទៅ​តាម​ផ្លូវ​ទី​ក្រុង ដោយ​ស្រែក​ប្រកាស​នៅ​មុខ​គាត់​ថា អ្នក​ដែល​ស្តេច​ទ្រង់​សព្វ​ព្រះទ័យ​ចង់​លើក​មុខ នោះ​បាន​ដូច្នេះ​ហើយ  <span class="verse" id="V12">១២&nbsp;</span>រួច​ហើយ ម៉ាដេកាយ​ក៏​វិល​ត្រឡប់​មក​ឯ​ទ្វារ​ព្រះរាជវាំង​វិញ តែ​ឯ​ហាម៉ាន​លោក​ប្រញាប់ប្រញាល់​ទៅ​ឯ​ផ្ទះ ដោយ​សៅសោក ហើយ​គ្រលំ​ក្បាល  <span class="verse" id="V13">១៣&nbsp;</span>លោក​ក៏​រាប់​រៀប​ប្រាប់​ដល់​សេរែស ជា​ប្រពន្ធ និង​ពួក​មិត្រ​សំឡាញ់​ទាំង​ប៉ុន្មាន​ពី​អស់​ទាំង​ការ​ដែល​បាន​កើត​មក​ដល់​ខ្លួន ដូច្នោះ ពួក​អ្នក​ប្រាជ្ញ​របស់​លោក និង​សេរែស ជា​ប្រពន្ធ ក៏​និយាយ​ទៅ​លោក​ថា បើ​សិន​ជា​ម៉ាដេកាយ​នេះ​ជាតិ​ជា​សាសន៍​យូដា​ដែល​លោក​បាន​ចាប់​តាំង​ដួល​នៅ​ចំពោះ​គាត់​ហើយ នោះ​លោក​នឹង​ឈ្នះ​គាត់​មិន​បាន​ឡើយ គឺ​នឹង​ត្រូវ​ដួល​នៅ​ចំពោះ​គាត់​ជា​ពិត​ប្រាកដ  <span class="verse" id="V14">១៤&nbsp;</span>កាល​គេ​កំពុង​តែ​និយាយ​នឹង​លោក​នៅ​ឡើយ នោះ​មាន​ពួក​ភ្នាក់ងារ​របស់​ស្តេច​មក​ដល់ ដាស់តឿន​ហាម៉ាន ឲ្យ​ទៅ​បរិភោគ​លៀង ដែល​អេធើរ​បាន​រៀបចំ​ទុក។ </div><ul class="nav nav-pills">
<li><a href='index.html'>នាង​អេសធើរ</a></li>
<li><a href='EST05.html'>&lt;</a></li>
<li><a href='EST.html'>៦</a></li>
<li><a href='EST07.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->