<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ម៉ាថាយ ១</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ម៉ាថាយ</a></li>
<li><a href='MAT00.html'>&lt;</a></li>
<li><a href='MAT.html'>១</a></li>
<li><a href='MAT02.html'>&gt;</a></li>
</ul>
<div class="main">
<div class='mt2'>ដំណឹង​ល្អ​តាម​លោក </div><div class='mt'>ម៉ាថាយ </div> <div class='chapterlabel' id="V0"> ១</div><div class='s'>បញ្ជី​រាយ​នាម​ព្រះឰយុកោ​របស់​ព្រះយេស៊ូវ </div><div class='r'>(លូកា ៣.២៣-៣៨) </div><div class='p'>
 <span class="verse" id="V1">១&nbsp;</span>នេះ​បញ្ជី​ពង្សាវតារ​ពី​ព្រះយេស៊ូវគ្រីស្ទ ជា​វង្សា​ហ្លួង​ដាវីឌ និង​ជា​ជំនួរ​វង្ស​នៃ​លោក​អ័ប្រាហាំ​ដែរ  <span class="verse" id="V2">២&nbsp;</span>អ័ប្រាហាំ​បង្កើត​អ៊ីសាកៗ បង្កើត​យ៉ាកុបៗ បង្កើត​យូដា ហើយ​និង​បង​ប្អូន​គាត់  <span class="verse" id="V3">៣&nbsp;</span>យូដា​យក​នាង​តាម៉ារ បង្កើត​បាន​ពេរេស និង​សេរ៉ាស ពេរេស​បង្កើត​ហេស្រុនៗ បង្កើត​អើរ៉ាម  <span class="verse" id="V4">៤&nbsp;</span>អើរ៉ាម​បង្កើត​អ័មីន៉ាដាប់ៗ បង្កើត​ណាសូនៗ បង្កើត​សាលម៉ូន  <span class="verse" id="V5">៥&nbsp;</span>សាលម៉ូន​យក​នាង​រ៉ាហាប បង្កើត​បាន​បូអូសៗ យក​នាង​រស់ បង្កើត​បាន​អូបិឌៗ បង្កើត​អ៊ីសាយ  <span class="verse" id="V6">៦&nbsp;</span>អ៊ីសាយ​បង្កើត​ដាវីឌ​ដ៏​ជា​ស្តេច ស្តេច​ដាវីឌ​យក​ប្រពន្ធ​របស់​អ៊ូរី បង្កើត​បាន​សាឡូម៉ូន  <span class="verse" id="V7">៧&nbsp;</span>សាឡូម៉ូន​បង្កើត​រេហូបោមៗ បង្កើត​អ័ប៊ីយ៉ា អ័ប៊ីយ៉ា​បង្កើត​អេសា  <span class="verse" id="V8">៨&nbsp;</span>អេសា​បង្កើត​យ៉ូសាផាតៗ បង្កើត​យ៉ូរ៉ាមៗ បង្កើត​អូសៀស  <span class="verse" id="V9">៩&nbsp;</span>អូសៀស​បង្កើត​យ៉ូថាមៗ បង្កើត​អេហាសៗ បង្កើត​អេសេគាស  <span class="verse" id="V10">១០&nbsp;</span>អេសេគាស​បង្កើត​ម៉ាន៉ាសេៗ បង្កើត​អាំម៉ូនៗ បង្កើត​យ៉ូសៀស  <span class="verse" id="V11">១១&nbsp;</span>យ៉ូសៀស​បង្កើត​យេកូនាស ហើយ​និង​បង​ប្អូន​គាត់ នៅ​គ្រា​ដែល​ត្រូវ​និរទេស​ទៅ​ស្រុក​បាប៊ីឡូន  <span class="verse" id="V12">១២&nbsp;</span>ក្រោយ​ដែល​ត្រូវ​និរទេស​ទៅ​ស្រុក​បាប៊ីឡូន​ហើយ នោះ​យេកូនាស​បង្កើត​បាន​សាលធាលៗ បង្កើត​សូរ៉ូបាបិល  <span class="verse" id="V13">១៣&nbsp;</span>សូរ៉ូបាបិល​បង្កើត​អ័ប៊ីយុឌៗ បង្កើត​អេលាគីមៗ បង្កើត​អេសូរ  <span class="verse" id="V14">១៤&nbsp;</span>អេសូរ​បង្កើត​សាដុកៗ បង្កើត​អេគីមៗ បង្កើត​អេលីយុឌ  <span class="verse" id="V15">១៥&nbsp;</span>អេលីយុឌ​បង្កើត​អេលាសារៗ បង្កើត​ម៉ាថានៗ បង្កើត​យ៉ាកុប  <span class="verse" id="V16">១៦&nbsp;</span>យ៉ាកុប​បង្កើត​យ៉ូសែប ជា​ប្តី​នាង​ម៉ារា មាតា​ព្រះយេស៊ូវ ដែល​ហៅ​ថា «ព្រះគ្រីស្ទ»  <span class="verse" id="V17">១៧&nbsp;</span>ដូច្នេះ តាំង​ពី​អ័ប្រាហាំ ដរាប​មក​ដល់​ហ្វូង​ដាវីឌ រួម​ទាំង​អស់​មាន​១៤​ដំណ តាំង​ពី​ហ្វូង​ដាវីឌ ដរាប​មក​ដល់​គ្រា​ដែល​ត្រូវ​និរទេស​ទៅ​បាប៊ីឡូន ក៏​មាន​១៤​ដំណ ហើយ​តាំង​ពី​គ្រា​ដែល​ត្រូវ​និរទេស​ទៅ​ស្រុក​បាប៊ីឡូន ដរាប​មក​ដល់​ព្រះគ្រីស្ទ ក៏​មាន​១៤​ដំណ​ដែរ។ </div><div class='s'>កំណើត​ព្រះយេស៊ូវគ្រីស្ទ </div><div class='r'>(លូកា ២.១-៧) </div><div class='p'> <span class="verse" id="V18">១៨&nbsp;</span>រីឯ​កំណើត​ព្រះយេស៊ូវគ្រីស្ទ នោះ​បាន​កើត​មក​យ៉ាង​ដូច្នេះ គឺ​នាង​ម៉ារា មាតា​ទ្រង់ កាល​ដែល​យ៉ូសែប​បាន​ដណ្តឹង​នាង​ហើយ នោះ​នាង​មាន​គភ៌ ដោយ​ព្រះវិញ្ញាណ​បរិសុទ្ធ មុន​ដែល​បាន​នៅ​ជា​មួយ​គ្នា  <span class="verse" id="V19">១៩&nbsp;</span>ឯ​យ៉ូសែប ប្តី​នាង ជា​មនុស្ស​សុចរិត គាត់​មិន​ចង់​បើក​រឿង​នាង​ឲ្យ​គេ​ដឹង​ទេ បាន​ជា​គាត់​គិត​លែង​នាង​ចេញ ដោយ​សំងាត់​វិញ  <span class="verse" id="V20">២០&nbsp;</span>កាល​ដែល​គាត់​កំពុង​តែ​គិត​ពី​ការ​នោះ ស្រាប់​តែ​មាន​ទេវតា​នៃ​ព្រះអម្ចាស់ លេច​មក​ពន្យល់​សប្តិ ប្រាប់​គាត់​ថា យ៉ូសែប ពូជ​ហ្លួង​ដាវីឌ​អើយ កុំ​ឲ្យ​ខ្លាច​នឹង​យក​នាង​ម៉ារា ជា​ប្រពន្ធ​អ្នក​ឡើយ ដ្បិត​បុត្រ​ដែល​មក​ចាប់​ទំ​ផ្ទៃ​នាង នោះ​កើត​ពី​ព្រះវិញ្ញាណ​បរិសុទ្ធ​ទេ  <span class="verse" id="V21">២១&nbsp;</span>នាង​នឹង​ប្រសូត​បុត្រា​១ ហើយ​អ្នក​ត្រូវ​ថ្វាយ​ព្រះនាម​ថា «យេស៊ូវ» ព្រោះ​បុត្រ​នោះ​នឹង​ជួយ​សង្គ្រោះ​រាស្ត្រ​ទ្រង់ ឲ្យ​រួច​ពី​បាប  <span class="verse" id="V22">២២&nbsp;</span>ការ​ទាំង​នោះ​កើត​មក ដើម្បី​ឲ្យ​បាន​សំរេច​សេចក្តី ដែល​ព្រះអម្ចាស់​ទ្រង់​មាន​ព្រះបន្ទូល ដោយសារ​ហោរា​ថា  <span class="verse" id="V23">២៣&nbsp;</span>«មើល នាង​ព្រហ្មចារី​នឹង​មាន​គភ៌​ប្រសូត​បាន​បុត្រា​១ ហើយ​ព្រះនាម​បុត្រ​នោះ​ត្រូវ​ហៅ​ថា អេម៉ាញូអែល» ដែល​ប្រែ​ថា ព្រះអង្គ​ទ្រង់​គង់​ជា​មួយ​នឹង​យើង​ខ្ញុំ  <span class="verse" id="V24">២៤&nbsp;</span>លុះ​យ៉ូសែប​ភ្ញាក់​ពី​ដេក​ឡើង នោះ​គាត់​ក៏​ធ្វើ​តាម​បង្គាប់​របស់​ទេវតា​នៃ​ព្រះអម្ចាស់ គឺ​គាត់​យក​ប្រពន្ធ​មក​នៅ​ជា​មួយ  <span class="verse" id="V25">២៥&nbsp;</span>តែ​មិន​បាន​រួម​រស់​នឹង​នាង​សោះ ទាល់​តែ​នាង​ប្រសូត​បុត្រ​ជា​ចំបង​មក រួច​គាត់​ថ្វាយ​ព្រះនាម​ថា «យេស៊ូវ»។ </div><ul class="nav nav-pills">
<li><a href='index.html'>ម៉ាថាយ</a></li>
<li><a href='MAT00.html'>&lt;</a></li>
<li><a href='MAT.html'>១</a></li>
<li><a href='MAT02.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->