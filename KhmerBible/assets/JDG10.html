<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ពួក​ចៅហ្វាយ ១០</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ពួក​ចៅហ្វាយ</a></li>
<li><a href='JDG09.html'>&lt;</a></li>
<li><a href='JDG.html'>១០</a></li>
<li><a href='JDG11.html'>&gt;</a></li>
</ul>
<div class="main">
 <div class='chapterlabel' id="V0"> ១០</div><div class='s'>ថូឡា និង​យ៉ាអ៊ារ </div><div class='p'>
 <span class="verse" id="V1">១&nbsp;</span>ក្រោយ​ពី​អ័ប៊ីម៉្មាឡិច នោះ​មាន​ថូឡា ជា​កូន​ពូវ៉ា ដែល​ជា​កូន​ដូដូរ ក្នុង​ពួក​អ៊ីសាខារ បាន​តាំង​ឡើង​ជួយ​សង្គ្រោះ​ដល់​ពួក​អ៊ីស្រាអែល លោក​នៅ​ត្រង់​សាមារ ក្នុង​ស្រុក​ភ្នំ​អេប្រាអិម  <span class="verse" id="V2">២&nbsp;</span>ក៏​បាន​គ្រប់​គ្រង​លើ​ពួក​អ៊ីស្រាអែល​អស់​២៣​ឆ្នាំ រួច​ស្លាប់​ទៅ ហើយ​គេ​បញ្ចុះ​សព​នៅ​ត្រង់​សាមារ​នោះ។ </div><div class='p'> <span class="verse" id="V3">៣&nbsp;</span>ក្រោយ​ពី​នោះ​មក​មាន​យ៉ាអ៊ារ ជា​ពួក​កាឡាត បាន​តាំង​ឡើង លោក​បាន​គ្រប់​គ្រង​លើ​ពួក​អ៊ីស្រាអែល អស់​២២​ឆ្នាំ  <span class="verse" id="V4">៤&nbsp;</span>លោក​មាន​កូន​ប្រុស​៣០​នាក់ ដែល​មាន​កូន​លា​១​ម្នាក់​សំរាប់​ជិះ គេ​ក៏​មាន​ទី​ក្រុង​៣០​ដែល​ហៅ​ថា ហាវ៉ុត-យ៉ាអ៊ារ ដរាប​ដល់​សព្វ​ថ្ងៃ​នេះ ក្រុង​ទាំង​នោះ​នៅ​ស្រុក​កាឡាត  <span class="verse" id="V5">៥&nbsp;</span>ឯ​យ៉ាអ៊ារ​ក៏​ស្លាប់​ទៅ ហើយ​គេ​បញ្ចុះ​សព​នៅ​ត្រង់​កាម៉ូន។ </div><div class='s'>សាសន៍​អាំម៉ូន​វាយ​ប្រហារ​អ៊ីស្រាអែល </div><div class='p'> <span class="verse" id="V6">៦&nbsp;</span>គ្រា​នោះ ពួក​កូន​ចៅ​អ៊ីស្រាអែល ក៏​ប្រព្រឹត្ត​សេចក្តី​ដែល​លាមក​អាក្រក់ នៅ​ព្រះនេត្រ​ព្រះយេហូវ៉ា​ម្តង​ទៀត គេ​បាន​គោរព​ប្រតិបត្តិ​ដល់​អស់​ទាំង​ព្រះបាល ហើយ​នឹង​ព្រះអាសថារ៉ូត ព្រម​ទាំង​ព្រះ​របស់​សាសន៍​ស៊ីរី សាសន៍​ស៊ីដូន សាសន៍​ម៉ូអាប់ សាសន៍​អាំម៉ូន និង​សាសន៍​ភីលីស្ទីន​ផង គេ​បោះបង់​ព្រះយេហូវ៉ា​ចោល ក៏​លែង​គោរព​ប្រតិបត្តិ​ដល់​ទ្រង់​ទៅ  <span class="verse" id="V7">៧&nbsp;</span>នោះ​សេចក្តី​ខ្ញាល់​នៃ​ព្រះយេហូវ៉ា ក៏​កាត់​ឡើង​ទាស់​នឹង​ពួក​អ៊ីស្រាអែល ហើយ​ទ្រង់​លក់​គេ ទៅ​ក្នុង​កណ្តាប់​ដៃ​ពួក​ភីលីស្ទីន និង​ពួក​កូន​ចៅ​អាំម៉ូន  <span class="verse" id="V8">៨&nbsp;</span>ពួក​ទាំង​នោះ​ក៏​ធ្វើ​ទុក្ខ ហើយ​សង្កត់សង្កិន​ពួក​កូន​ចៅ​អ៊ីស្រាអែល ដែល​នៅ​ខាង​នាយ​ទន្លេ​យ័រដាន់ ក្នុង​ស្រុក​របស់​ពួក​សាសន៍​អាម៉ូរី គឺ​ជា​ស្រុក​កាឡាត ចាប់​តាំង​ពី​ឆ្នាំ​នោះ រហូត​ដល់​អស់​១៨​ឆ្នាំ​ត​ទៅ​មុខ  <span class="verse" id="V9">៩&nbsp;</span>រួច​ពួក​កូន​ចៅ​អាំម៉ូន​ក៏​ឆ្លង​ទន្លេ​យ័រដាន់ ទៅ​ច្បាំង​នឹង​ពួក​យូដា ពួក​បេនយ៉ាមីន និង​ពួក​វង្ស​អេប្រាអិម​ថែម​ទៀត បាន​ជា​ពួក​អ៊ីស្រាអែល​មាន​សេចក្តី​វេទនា​ជា​ខ្លាំង។ </div><div class='p'> <span class="verse" id="V10">១០&nbsp;</span>គ្រា​នោះ​ពួក​កូន​ចៅ​អ៊ីស្រាអែល ក៏​អំពាវនាវ​ដល់​ព្រះយេហូវ៉ា​ថា យើង​ខ្ញុំ​រាល់​គ្នា​បាន​ធ្វើ​បាប​នឹង​ទ្រង់​ហើយ គឺ​យើង​ខ្ញុំ​បាន​លះ​ចោល​ព្រះ​នៃ​យើង​ខ្ញុំ ទៅ​គោរព​ប្រតិបត្តិ​ដល់​អស់​ទាំង​ព្រះបាល​វិញ  <span class="verse" id="V11">១១&nbsp;</span>នោះ​ព្រះយេហូវ៉ា​ទ្រង់​មាន​ព្រះបន្ទូល​តប​ទៅ​ពួក​កូន​ចៅ​អ៊ីស្រាអែល​ថា តើ​អញ​មិន​បាន​ជួយ​ឯង​រាល់​គ្នា ឲ្យ​រួច​ពី​ពួក​សាសន៍​អេស៊ីព្ទ សាសន៍​អាម៉ូរី និង​ពួក​កូន​ចៅ​អាំម៉ូន ហើយ​នឹង​សាសន៍​ភីលីស្ទីន​ទេ​ឬ​អី  <span class="verse" id="V12">១២&nbsp;</span>មួយ​ទៀត ពួក​សាសន៍​ស៊ីដូន សាសន៍​អាម៉ាលេក និង​ពួក​ម៉ាអូន បាន​ធ្វើ​ទុក្ខ​ដល់​ឯង​រាល់​គ្នា​ដែរ តែ​កាល​ឯង​រាល់​គ្នា​បាន​អំពាវនាវ​ដល់​អញ នោះ​អញ​បាន​ជួយ​សង្គ្រោះ​ឯង ឲ្យ​រួច​ពី​កណ្តាប់​ដៃ​របស់​គេ​ទៅ  <span class="verse" id="V13">១៣&nbsp;</span>ប៉ុន្តែ ឯង​រាល់​គ្នា​បាន​បោះបង់​ចោល​អញ ទៅ​គោរព​ប្រតិបត្តិ​ដល់​ព្រះ​ដទៃ​វិញ ដូច្នេះ អញ​មិន​ជួយ​សង្គ្រោះ​ឯង​រាល់​គ្នា​ទៀត​ឡើយ  <span class="verse" id="V14">១៤&nbsp;</span>ចូរ​ទៅ​អំពាវនាវ​ដល់​ព្រះ​ទាំង​ប៉ុន្មាន ដែល​ឯង​រាល់​គ្នា​បាន​រើស​នោះ​វិញ ត្រូវ​ឲ្យ​ព្រះ​ទាំង​នោះ​ជួយ​សង្គ្រោះ​ឯង​ក្នុង​វេលា​ដែល​មាន​សេចក្តី​វេទនា​ចុះ  <span class="verse" id="V15">១៥&nbsp;</span>តែ​ពួក​កូន​ចៅ​អ៊ីស្រាអែល​ទូល​តប​នឹង​ព្រះយេហូវ៉ា​ថា យើង​ខ្ញុំ​រាល់​គ្នា​មាន​បាប​ហើយ ដូច្នេះ​សូម​ប្រព្រឹត្ត​នឹង​យើង​ខ្ញុំ តាម​តែ​ទ្រង់​សព្វ​ព្រះហឫទ័យ​ចុះ សូម​តែ​ជួយ​យើង​ខ្ញុំ​ឲ្យ​រួច​នៅ​ថ្ងៃ​នេះ​កុំ​ខាន  <span class="verse" id="V16">១៦&nbsp;</span>រួច​គេ​យក​អស់​ទាំង​ព្រះ​ដទៃ​របស់​គេ​ចោល​ចេញ ក៏​បែរ​មក​គោរព​ប្រតិបត្តិ​ដល់​ព្រះយេហូវ៉ា​វិញ ទ្រង់​ក៏​មាន​សេចក្តី​រំជួល ដោយ​ព្រោះ​សេចក្តី​វេទនា​នៃ​ពួក​អ៊ីស្រាអែល។ </div><div class='p'> <span class="verse" id="V17">១៧&nbsp;</span>គ្រា​នោះ​ពួក​កូន​ចៅ​អាំម៉ូន គេ​មូល​គ្នា​ទៅ​បោះ​ទ័ព​នៅ​ស្រុក​កាឡាត ឯ​ពួក​កូន​ចៅ​អ៊ីស្រាអែល​ក៏​មូល​គ្នា​ទៅ​បោះ​ទ័ព​នៅ​មីសប៉ា  <span class="verse" id="V18">១៨&nbsp;</span>នោះ​ពួក​បណ្តាជន​នឹង​ពួក​អ្នក​ជា​កំពូល​របស់​ពួក​កាឡាត គេ​សួរ​គ្នា​ទៅ​វិញ​ទៅ​មក​ថា តើ​អ្នក​ណា​ហ៊ាន​ចាប់​ផ្តើម​ច្បាំង​នឹង​ពួក​កូន​ចៅ​អាំម៉ូន អ្នក​ណា​ដែល​ហ៊ាន នោះ​នឹង​បាន​ធ្វើ​ជា​មេ​លើ​ពួក​មនុស្ស នៅ​ស្រុក​កាឡាត​ទាំង​អស់។ </div><ul class="nav nav-pills">
<li><a href='index.html'>ពួក​ចៅហ្វាយ</a></li>
<li><a href='JDG09.html'>&lt;</a></li>
<li><a href='JDG.html'>១០</a></li>
<li><a href='JDG11.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->