<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៨៩</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA088.html'>&lt;</a></li>
<li><a href='PSA.html'>៨៩</a></li>
<li><a href='PSA090.html'>&gt;</a></li>
</ul>
<div class="main">
 <div class='chapterlabel' id="V0"> ៨៩</div><div class='s'>ខ្ញុំ​នឹង​ប្រកាស​អំពី​ព្រះហឫទ័យ​ស្មោះស្ម័គ្រ​របស់​ព្រះអង្គ </div><div class='d'>សេចក្តី​បង្រៀន​របស់​អេថាន ជា​ពួក​អេសរ៉ាគីត។ </div><div class='q'>
 <span class="verse" id="V1">១&nbsp;</span>ទូលបង្គំ​នឹង​ច្រៀង​ពី​ព្រះគុណ​នៃ​ព្រះយេហូវ៉ា </div><div class='q2'>ជា​ដរាប </div><div class='q2'>មាត់​ទូលបង្គំ​នឹង​សំដែង​ឲ្យ​ស្គាល់​សេចក្តី​ស្មោះត្រង់ </div><div class='q2'>របស់​ទ្រង់ រហូត​ដល់​អស់​ទាំង​ដំណ​ត​ទៅ </div><div class='q'> <span class="verse" id="V2">២&nbsp;</span>ដ្បិត​ទូលបង្គំ​បាន​ពោល​ហើយ ថា </div><div class='q2'>ព្រះគុណ​នឹង​បាន​តាំង​ឡើង ឲ្យ​នៅ​អស់កល្ប​ជានិច្ច </div><div class='q2'>ទ្រង់​ក៏​នឹង​តាំង​សេចក្តី​ស្មោះត្រង់​របស់​ទ្រង់ </div><div class='q2'>នៅ​លើ​ស្ថានសួគ៌​ផង។ </div><div class='q'> <span class="verse" id="V3">៣&nbsp;</span>៙ អញ​បាន​តាំង​សញ្ញា​នឹង​អ្នក​ដែល​អញ​បាន​រើស​តាំង </div><div class='q2'>អញ​បាន​ស្បថ​នឹង​ដាវីឌ​ជា​អ្នក​បំរើ​អញ​ថា </div><div class='q'> <span class="verse" id="V4">៤&nbsp;</span>អញ​នឹង​តាំង​ពូជពង្ស​ឯង ឲ្យ​នៅ​អស់កល្ប​ជានិច្ច </div><div class='q2'>ក៏​នឹង​តម្កល់​រាជ្យ​ឯង ឲ្យ​នៅ​គ្រប់​ទាំង​ដំណ​ត​ទៅ។ បង្អង់ </div><div class='q'> <span class="verse" id="V5">៥&nbsp;</span>៙ ឱ​ព្រះយេហូវ៉ា​អើយ ផ្ទៃ​មេឃ​នឹង​សរសើរ​ការ​អស្ចារ្យ </div><div class='q2'>របស់​ទ្រង់ </div><div class='q2'>ព្រម​ទាំង​សេចក្តី​ស្មោះត្រង់​ទ្រង់​ផង </div><div class='q2'>នៅ​ក្នុង​ជំនុំ​នៃ​អស់​អ្នក​បរិសុទ្ធ </div><div class='q'> <span class="verse" id="V6">៦&nbsp;</span>ដ្បិត​តើ​មាន​អ្នក​ណា​នៅ​លើ​មេឃ </div><div class='q2'>ដែល​ផ្ទឹម​នឹង​ព្រះយេហូវ៉ា​បាន </div><div class='q2'>ក្នុង​អស់​ពួក​ខ្លាំង​ពូកែ តើ​មាន​អ្នក​ណា​ឲ្យ​ដូច​ព្រះយេហូវ៉ា </div><div class='q'> <span class="verse" id="V7">៧&nbsp;</span>ជា​ព្រះ​ដែល​គួរ​ស្ញែង​ខ្លាច​ណាស់ </div><div class='q2'>នៅ​ក្នុង​ទី​ប្រជុំ​នៃ​អស់​អ្នក​បរិសុទ្ធ </div><div class='q2'>ក៏​គួរ​កោតខ្លាច លើស​ជាង​អស់​អ្នក​នៅ​ជុំវិញ​ទ្រង់​ផង </div><div class='q'> <span class="verse" id="V8">៨&nbsp;</span>ឱ​ព្រះយេហូវ៉ា ជា​ព្រះ​នៃ​ពួក​ពលបរិវារ​អើយ </div><div class='q2'>តើ​មាន​អ្នក​ណា​ខ្លាំង​ពូកែ​ដូច​ជា​ទ្រង់ </div><div class='q2'>ឱ​ព្រះយេហូវ៉ា​អើយ សេចក្តី​ស្មោះត្រង់​របស់​ទ្រង់ </div><div class='q2'>ក៏​នៅ​ព័ទ្ធ​ជុំវិញ​ទ្រង់ </div><div class='q'> <span class="verse" id="V9">៩&nbsp;</span>ទ្រង់​បង្ក្រាប​ការ​លើក​កំពស់​នៃ​សមុទ្រ </div><div class='q2'>កាល​ណា​រលក​កំរើក​ឡើង </div><div class='q2'>នោះ​ទ្រង់​បន្ទ្រោម​ចុះ ឲ្យ​ស្ងប់​វិញ </div><div class='q'> <span class="verse" id="V10">១០&nbsp;</span>ទ្រង់​បាន​កំទេចកំទី​ពួក​រ៉ាហាប </div><div class='q2'>ដូច​ជា​មនុស្ស​ដែល​គេ​វាយ​សំឡាប់ </div><div class='q2'>ទ្រង់​បាន​កំចាត់កំចាយ​ពួក​ខ្មាំងសត្រូវ​ទៅ </div><div class='q2'>ដោយ​ព្រះពាហុ​ដ៏​មាន​ឫទ្ធិ </div><div class='q'> <span class="verse" id="V11">១១&nbsp;</span>ផ្ទៃ​មេឃ​ជា​របស់​ផង​ទ្រង់ ព្រម​ទាំង​ផែនដី​ផង </div><div class='q2'>ឯ​លោកីយ៍ និង​សព្វ​សារពើ ដែល​នៅ​ក្នុង​លោកីយ៍ </div><div class='q2'>នោះ​គឺ​ទ្រង់​បាន​សង់​ឡើង​ដែរ </div><div class='q'> <span class="verse" id="V12">១២&nbsp;</span>ទ្រង់​បាន​បង្កើត​ទិស​ខាង​ជើង និង​ទិស​ខាង​ត្បូង </div><div class='q2'>ឯ​ភ្នំ​តាបោរ និង​ភ្នំ​ហ៊ើម៉ូន </div><div class='q2'>នោះ​ក៏​បាន​រីករាយ​ចំពោះ​ព្រះនាម​ទ្រង់ </div><div class='q'> <span class="verse" id="V13">១៣&nbsp;</span>ទ្រង់​មាន​ព្រះពាហុ​ខ្លាំង​ពូកែ ព្រះហស្ត​ទ្រង់​មាន​ឫទ្ធិ​ខ្លាំង </div><div class='q2'>ព្រះហស្ត​ស្តាំ​ទ្រង់​ក៏​ខ្ពស់​ណាស់ </div><div class='q'> <span class="verse" id="V14">១៤&nbsp;</span>សេចក្តី​សុចរិត និង​សេចក្តី​យុត្តិធម៌ </div><div class='q2'>ជា​ជើង​ថ្កល់​នៃ​បល្ល័ង្ក​ទ្រង់ </div><div class='q2'>សេចក្តី​សប្បុរស និង​សេចក្តី​ពិត​ត្រង់ ដើរ​នាំ​មុខ​ទ្រង់ </div><div class='q'> <span class="verse" id="V15">១៥&nbsp;</span>មាន​ពរ​ហើយ សាសន៍​ណា​ដែល​ស្គាល់​សំឡេង </div><div class='q2'>រីករាយ​នោះ </div><div class='q2'>ឱ​ព្រះយេហូវ៉ា​អើយ គេ​ដើរ​នៅ​ក្នុង​ពន្លឺ​នៃ​ព្រះភក្ត្រ​ទ្រង់ </div><div class='q'> <span class="verse" id="V16">១៦&nbsp;</span>គេ​មាន​ចិត្ត​រីករាយ ដោយ​ព្រះនាម​ទ្រង់​ជា​ដរាប​រាល់​ថ្ងៃ </div><div class='q2'>ហើយ​គេ​បាន​ដំកើង​ឡើង </div><div class='q2'>ដោយ​សេចក្តី​សុចរិត​របស់​ទ្រង់ </div><div class='q'> <span class="verse" id="V17">១៧&nbsp;</span>ដ្បិត​ទ្រង់​ជា​សិរីល្អ​នៃ​កំឡាំង​គេ </div><div class='q2'>ហើយ​ទ្រង់​នឹង​លើក​អំណាច​យើង​ខ្ញុំ​ឡើង​ដោយ​ព្រះគុណ </div><div class='q'> <span class="verse" id="V18">១៨&nbsp;</span>ដ្បិត​ព្រះយេហូវ៉ា​ទ្រង់​ជា​ខែល​របស់​យើង​ខ្ញុំ </div><div class='q2'>ហើយ​ព្រះ​ដ៏​បរិសុទ្ធ​នៃ​សាសន៍​អ៊ីស្រាអែល </div><div class='q2'>ទ្រង់​ជា​មហាក្សត្រ​នៃ​យើង​ខ្ញុំ។ </div><div class='q'> <span class="verse" id="V19">១៩&nbsp;</span>៙ គ្រា​នោះ ទ្រង់​មាន​ព្រះបន្ទូល​ដល់​អ្នក​បរិសុទ្ធ​ទ្រង់ </div><div class='q2'>ដោយ​ការ​ជាក់​ស្តែង​ថា </div><div class='q2'>អញ​បាន​បន្ថែម​សេចក្តី​ជំនួយ​ដល់​អ្នក​១​ដែល​ខ្លាំង​ពូកែ </div><div class='q2'>អញ​បាន​រើស​យក​អ្នក​មួយ​ចេញ​ពី​រាស្ត្រ​តាំង​ឡើង​ហើយ </div><div class='q'> <span class="verse" id="V20">២០&nbsp;</span>គឺ​អញ​បាន​រក​ឃើញ​ដាវីឌ ជា​អ្នក​បំរើ​អញ </div><div class='q2'>ក៏​បាន​ចាក់​ប្រេង​តាំង​ឡើង ដោយ​ប្រេង​បរិសុទ្ធ​របស់​អញ </div><div class='q'> <span class="verse" id="V21">២១&nbsp;</span>ដៃ​អញ​នឹង​ទប់ទល់ ឯ​ដើម​ដៃ​អញ នឹង​ចំរើន​កំឡាំង​ឲ្យ </div><div class='q'> <span class="verse" id="V22">២២&nbsp;</span>ពួក​ខ្មាំងសត្រូវ​នឹង​មិន​ដែល​ទារ​អាករ </div><div class='q2'>ហើយ​ពួក​មនុស្ស​អាក្រក់​ក៏​មិន​ដែល​សង្កត់សង្កិន​ឡើយ </div><div class='q'> <span class="verse" id="V23">២៣&nbsp;</span>អញ​នឹង​វាយ​ពួក​តតាំង​នឹង​ដាវីឌ ឲ្យ​ដួល​នៅ​ចំពោះ​មុខ </div><div class='q2'>ហើយ​នឹង​វាយ​អស់​អ្នក​ដែល​ស្អប់​ផង​ដែរ </div><div class='q'> <span class="verse" id="V24">២៤&nbsp;</span>សេចក្តី​ស្មោះត្រង់ និង​សេចក្តី​សប្បុរស​របស់​អញ </div><div class='q2'>នឹង​នៅ​ជា​មួយ </div><div class='q2'>ហើយ​អំណាច​របស់​ដាវីឌ​នឹង​បាន​ដំកើង​ឡើង </div><div class='q2'>ដោយ​ឈ្មោះ​អញ </div><div class='q'> <span class="verse" id="V25">២៥&nbsp;</span>អញ​នឹង​តាំង​ឲ្យ​មាន​អំណាច​នៅ​លើ​សមុទ្រ </div><div class='q2'>ហើយ​ឲ្យ​ដៃ​ស្តាំ​បាន​គ្រប់គ្រង​លើ​អស់​ទាំង​ទន្លេ </div><div class='q'> <span class="verse" id="V26">២៦&nbsp;</span>ដាវីឌ​នឹង​អំពាវនាវ​ដល់​អញ​ថា </div><div class='q2'>ទ្រង់​ជា​ព្រះវរបិតា​នៃ​ទូលបង្គំ </div><div class='q2'>គឺ​ជា​ព្រះ​នៃ​ទូលបង្គំ ហើយ​ជា​ថ្មដា​ដ៏​ជួយ​សង្គ្រោះ </div><div class='q2'>ទូលបង្គំ​ផង </div><div class='q'> <span class="verse" id="V27">២៧&nbsp;</span>ឯ​អញៗ​នឹង​តាំង​ឡើង ឲ្យ​ធ្វើ​ជា​កូន​ច្បង​របស់​អញ </div><div class='q2'>គឺ​ជា​មហាក្សត្រ​យ៉ាង​ខ្ពស់​បំផុត​នៅ​ផែនដី </div><div class='q'> <span class="verse" id="V28">២៨&nbsp;</span>អញ​នឹង​បំរុង​ទុក​សេចក្តី​សប្បុរស​របស់​អញ </div><div class='q2'>សំរាប់​ដាវីឌ​នៅ​អស់កល្ប​ជានិច្ច </div><div class='q2'>ហើយ​សេចក្តី​សញ្ញា​របស់​អញ​នឹង​នៅ​ជាប់​ជា​មួយ </div><div class='q'> <span class="verse" id="V29">២៩&nbsp;</span>អញ​នឹង​ធ្វើ​ឲ្យ​ពូជពង្ស​ដាវីឌ​នៅ​ជាប់​ជា​ដរាប </div><div class='q2'>ហើយ​ឲ្យ​រាជ្យ​បាន​នៅ​អស់​កាល​ដែល​ផ្ទៃ​មេឃ </div><div class='q2'>មាន​នៅ​ផង </div><div class='q'> <span class="verse" id="V30">៣០&nbsp;</span>បើ​កូន​ចៅ​របស់​ដាវីឌ​បោះបង់​ចោល​ច្បាប់​អញ </div><div class='q2'>ឥត​ប្រតិបត្តិ​តាម​បញ្ញត្ត​អញ </div><div class='q'> <span class="verse" id="V31">៣១&nbsp;</span>បើ​គេ​ក្បត់​ក្រឹត្យក្រម​របស់​អញ </div><div class='q2'>ឥត​រក្សា​សេចក្តី​បង្គាប់​ឡើយ </div><div class='q'> <span class="verse" id="V32">៣២&nbsp;</span>នោះ​អញ​នឹង​ធ្វើ​ទោស​ចំពោះ​ការ​រំលង​របស់​គេ </div><div class='q2'>ដោយ​ដំបង </div><div class='q2'>ហើយ​ចំពោះ​ការ​ទុច្ចរិត​របស់​គេ​ដោយ​ស្នាម​រំពាត់។ </div><div class='q'> <span class="verse" id="V33">៣៣&nbsp;</span>៙ ប៉ុន្តែ​អញ​នឹង​មិន​ដក​សេចក្តី​សប្បុរស​របស់​អញ​ចេញ </div><div class='q2'>ពី​ដាវីឌ​ឡើយ </div><div class='q2'>ក៏​មិន​ឲ្យ​សេចក្តី​ស្មោះត្រង់​របស់​អញ​ខាត​ខាន​ដែរ </div><div class='q'> <span class="verse" id="V34">៣៤&nbsp;</span>អញ​នឹង​មិន​ក្បត់​សេចក្តី​សញ្ញា​របស់​អញ </div><div class='q2'>ឬ​បំផ្លាស់​បំប្រែ​សេចក្តី​ដែល​បាន​ចេញ​ពី​បបូរ​មាត់​អញ​ឡើយ </div><div class='q'> <span class="verse" id="V35">៣៥&nbsp;</span>អញ​បាន​ស្បថ​ម្តង​ហើយ ដោយ​នូវ​សេចក្តី​បរិសុទ្ធ </div><div class='q2'>របស់​អញ ថា </div><div class='q2'>អញ​មិន​ព្រម​ពោល​កុហក​ដល់​ដាវីឌ​ឡើយ </div><div class='q'> <span class="verse" id="V36">៣៦&nbsp;</span>ពូជពង្ស​ដាវីឌ​នឹង​ស្ថិតស្ថេរ​នៅ​ជា​រៀងរាប​ដរាប </div><div class='q2'>ហើយ​រាជ្យ​នឹង​ជាប់​នៅ​ចំពោះ​អញ​ដូច​ជា​ព្រះអាទិត្យ​ដែរ </div><div class='q'> <span class="verse" id="V37">៣៧&nbsp;</span>រាជ្យ​នោះ​នឹង​បាន​តាំង​នៅ​ជាប់​អស់កល្ប​ជានិច្ច </div><div class='q2'>ដូច​ជា​ព្រះចន្ទ </div><div class='q2'>គឺ​ដូច​ជា​ទី​សំគាល់​ស្មោះត្រង់​ដែល​នៅ​លើ​មេឃ។ បង្អង់ </div><div class='q'> <span class="verse" id="V38">៣៨&nbsp;</span>៙ ប៉ុន្តែ​ទ្រង់​បាន​បោះបង់​ចោល ហើយ​បណ្តេញ​ទៅ </div><div class='q2'>ទ្រង់​មាន​សេចក្តី​ក្រោធ​នឹង​អ្នក​ដែល​ទ្រង់​ចាក់​ប្រេង​តាំង​ឲ្យ </div><div class='q'> <span class="verse" id="V39">៣៩&nbsp;</span>ទ្រង់​បាន​លើក​ចោល​សេចក្តី​សញ្ញា​នៃ​អ្នក​បំរើ​ទ្រង់ </div><div class='q2'>ក៏​បាន​បង្អាប់​មកុដ ដោយ​បោះ​ចុះ​ទៅ​ដី </div><div class='q'> <span class="verse" id="V40">៤០&nbsp;</span>ទ្រង់​បាន​រំលំ​របង​ចេញ </div><div class='q2'>ហើយ​បាន​បំផ្លាញ​ទី​មាំមួន​អស់​រលីង </div><div class='q'> <span class="verse" id="V41">៤១&nbsp;</span>អស់​អ្នក​ដែល​ដើរ​តាម​ផ្លូវ​ក៏​ប្លន់ </div><div class='q2'>អ្នក​បំរើ​ទ្រង់​បាន​ត្រឡប់​ជា​ទី​ត្មះតិះដៀល </div><div class='q2'>ដល់​ពួក​អ្នក​ជិត​ខាង </div><div class='q'> <span class="verse" id="V42">៤២&nbsp;</span>ទ្រង់​បាន​លើក​ដៃ​ស្តាំ​នៃ​ពួក​តតាំង​ឡើង </div><div class='q2'>ក៏​បាន​ឲ្យ​ពួក​ខ្មាំងសត្រូវ​មាន​សេចក្តី​រីករាយ​សាទរ </div><div class='q'> <span class="verse" id="V43">៤៣&nbsp;</span>ទ្រង់​បាន​ធ្វើ​ឲ្យ​មុខ​ដាវ​ត្រឡប់​មក​វិញ </div><div class='q2'>ហើយ​មិន​បាន​ឲ្យ​អ្នក​បំរើ​ទ្រង់ </div><div class='q2'>ឈរ​មាំ​នៅ​ក្នុង​ទី​ចំបាំង​ឡើយ </div><div class='q'> <span class="verse" id="V44">៤៤&nbsp;</span>ទ្រង់​បាន​ផ្តាច់​សេចក្តី​រុងរឿង​ចេញ </div><div class='q2'>ព្រម​ទាំង​ទំលាក់​បល្ល័ង្ក​ទៅ​ដី </div><div class='q'> <span class="verse" id="V45">៤៥&nbsp;</span>ទ្រង់​បាន​បំព្រួញ​វ័យ​ក្មេង​របស់​អ្នក​បំរើ​ទ្រង់​ឲ្យ​រួញ​ជា​ខ្លី </div><div class='q2'>ហើយ​បាន​បង្គ្រប ដោយ​សេចក្តី​ខ្មាស​ផង។ –បង្អង់ </div><div class='q'> <span class="verse" id="V46">៤៦&nbsp;</span>៙ ឱ​ព្រះយេហូវ៉ា​អើយ តើ​ដល់​កាល​ណា​ទៅ </div><div class='q2'>តើ​ទ្រង់​នឹង​ពួន​អង្គ​ទ្រង់​នៅ​ជានិច្ច​ឬ </div><div class='q2'>សេចក្តី​ក្រោធ​របស់​ទ្រង់​នឹង​ឆួលឆេះ​ដូច​ជា​ភ្លើង </div><div class='q2'>ដល់​កាល​ណា​ទៀត </div><div class='q'> <span class="verse" id="V47">៤៧&nbsp;</span>ឱ​សូម​ទ្រង់​នឹក​ចាំ​ពី​អាយុ​ទូលបង្គំ ដែល​ខ្លី​ម៉្លេះ​នេះ </div><div class='q2'>ហើយ​ពី​ជីវិត​នៃ​អស់​ទាំង​មនុស្ស​ជាតិ </div><div class='q2'>ដែល​ឥត​ប្រយោជន៍​ជា​យ៉ាង​ណា </div><div class='q'> <span class="verse" id="V48">៤៨&nbsp;</span>តើ​មាន​មនុស្ស​ឯ​ណា ដែល​នឹង​រស់​នៅ​ឥត​ឃើញ </div><div class='q2'>សេចក្តី​ស្លាប់​ឡើយ </div><div class='q2'>ឬ​ដែល​ដោះ​ព្រលឹង​ខ្លួន ឲ្យ​រួច​ពី​អំណាច​នៃ​ស្ថាន </div><div class='q2'>ឃុំ​ព្រលឹង​មនុស្ស​ស្លាប់​ទៅ​បាន។ –បង្អង់ </div><div class='q'> <span class="verse" id="V49">៤៩&nbsp;</span>៙ ឱ​ព្រះអម្ចាស់​អើយ អស់​ទាំង​សេចក្តី​សប្បុរស </div><div class='q2'>ដែល​ទ្រង់​ប្រោស​កាល​ពី​ដើម </div><div class='q2'>ជា​សេចក្តី​ដែល​ទ្រង់​បាន​ស្បថ​ដល់​ដាវីឌ </div><div class='q2'>ដោយ​សេចក្តី​ស្មោះត្រង់​របស់​ទ្រង់​នោះ </div><div class='q2'>ឥឡូវ​នេះ​តើ​នៅ​ឯ​ណា </div><div class='q'> <span class="verse" id="V50">៥០&nbsp;</span>ឱ​ព្រះអម្ចាស់​អើយ សូម​ទ្រង់​នឹក​ចាំ​ពី​សេចក្តី​ដែល </div><div class='q2'>គេ​ត្មះតិះដៀល​ដល់​ពួក​អ្នក​បំរើ​ទ្រង់ </div><div class='q2'>ហើយ​ពី​ទូលបង្គំ​ទ្រាំ​រង​សេចក្តី​ដំនៀល​របស់​បណ្តាជន </div><div class='q2'>ទាំងឡាយ​នៅ​ក្នុង​ទ្រូង​ផង </div><div class='q'> <span class="verse" id="V51">៥១&nbsp;</span>ឱ​ព្រះយេហូវ៉ា​អើយ </div><div class='q2'>ពួក​ខ្មាំង​បាន​យក​សេចក្តី​ដំនៀល​នោះ​ឯង </div><div class='q2'>មក​ត្មះតិះដៀល​ដល់​ទូលបង្គំ​ដែរ </div><div class='q2'>គឺ​គេ​បាន​ត្មះតិះដៀល​ដល់​អស់​ទាំង​ជំហាន​នៃ​អ្នក </div><div class='q2'>ដែល​ទ្រង់​បាន​ចាក់​ប្រេង​តាំង​ឲ្យ។ </div><div class='q'> <span class="verse" id="V52">៥២&nbsp;</span>៙ សូម​ឲ្យ​ព្រះយេហូវ៉ា​បាន​ប្រកប​ដោយ​ព្រះពរ </div><div class='q2'>នៅ​អស់កល្ប​ជានិច្ច អាម៉ែន ហើយ​អាម៉ែន។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA088.html'>&lt;</a></li>
<li><a href='PSA.html'>៨៩</a></li>
<li><a href='PSA090.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->