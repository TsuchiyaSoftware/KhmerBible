<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៩៦</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA095.html'>&lt;</a></li>
<li><a href='PSA.html'>៩៦</a></li>
<li><a href='PSA097.html'>&gt;</a></li>
</ul>
<div class="main">
 <div class='chapterlabel' id="V0"> ៩៦</div><div class='s'>ចូរ​ច្រៀង​បទ​ថ្មី​ថ្វាយ​ព្រះ! </div><div class='q'>
 <span class="verse" id="V1">១&nbsp;</span>ចូរ​ច្រៀង​បទ​ថ្មី​ថ្វាយ​ព្រះយេហូវ៉ា </div><div class='q2'>ចូរ​ឲ្យ​ជន​ទាំងឡាយ </div><div class='q2'>នៅ​ផែនដី​ច្រៀង​ថ្វាយ​ព្រះយេហូវ៉ា​ចុះ </div><div class='q'> <span class="verse" id="V2">២&nbsp;</span>ចូរ​ច្រៀង​ថ្វាយ​ព្រះយេហូវ៉ា </div><div class='q2'>ហើយ​ក្រាប​ថ្វាយបង្គំ​ដល់​ព្រះនាម​ទ្រង់ </div><div class='q2'>ចូរ​សំដែង​ចេញ​នូវ​សេចក្តី​សង្គ្រោះ </div><div class='q2'>របស់​ទ្រង់​រាល់​តែ​ថ្ងៃ​ត​ទៅ </div><div class='q'> <span class="verse" id="V3">៣&nbsp;</span>ចូរ​ថ្លែង​ប្រាប់​ពី​សិរីល្អ​ទ្រង់ នៅ​កណ្តាល​អស់​ទាំង​សាសន៍ </div><div class='q2'>ហើយ​ពី​ការ​អស្ចារ្យ​របស់​ទ្រង់ </div><div class='q2'>នៅ​កណ្តាល​បណ្តាជន​ទាំងឡាយ </div><div class='q'> <span class="verse" id="V4">៤&nbsp;</span>ដ្បិត​ព្រះយេហូវ៉ា​ទ្រង់​ធំ​ប្រសើរ​ហើយ​ក៏​គួរ​សរសើរ​ណាស់ </div><div class='q2'>ទ្រង់​ជា​ទី​គួរ​កោតខ្លាច​លើស​ជាង​អស់​ទាំង​ព្រះ </div><div class='q'> <span class="verse" id="V5">៥&nbsp;</span>ពី​ព្រោះ​អស់​ទាំង​ព្រះ​របស់​សាសន៍​ដទៃ </div><div class='q2'>សុទ្ធ​តែ​ជា​របស់​ឥត​ប្រយោជន៍ </div><div class='q2'>តែ​ព្រះយេហូវ៉ា​វិញ ទ្រង់​បាន​បង្កើត​ផ្ទៃ​មេឃ </div><div class='q'> <span class="verse" id="V6">៦&nbsp;</span>កិត្តិយស និង​តេជានុភាព​នៅ​ចំពោះ​ទ្រង់ </div><div class='q2'>ឥទ្ធិឫទ្ធិ និង​ភាព​លំអ​នៅ​ក្នុង​ទី​បរិសុទ្ធ​របស់​ទ្រង់ </div><div class='q'> <span class="verse" id="V7">៧&nbsp;</span>ចូរ​ថ្លែង​ប្រាប់​ពី​ព្រះយេហូវ៉ា </div><div class='q2'>អស់​ទាំង​ពូជពង្ស​នៃ​សាសន៍​ទាំងឡាយ​អើយ </div><div class='q2'>ចូរ​ថ្លែង​ប្រាប់​ពី​ព្រះយេហូវ៉ា​ថា ទ្រង់​មាន​សិរីល្អ </div><div class='q2'>និង​ព្រះចេស្តា </div><div class='q'> <span class="verse" id="V8">៨&nbsp;</span>ចូរ​ថ្លែង​ប្រាប់​ពី​ព្រះយេហូវ៉ា​ថា ព្រះនាម​ទ្រង់​មាន​សិរីល្អ </div><div class='q2'>ចូរ​នាំ​យក​ដង្វាយ​ចូល​មក​ក្នុង​ទីលាន​របស់​ទ្រង់ </div><div class='q'> <span class="verse" id="V9">៩&nbsp;</span>ចូរ​ថ្វាយបង្គំ​ដល់​ព្រះយេហូវ៉ា ដោយ​ពាក់​គ្រឿង​ដ៏​បរិសុទ្ធ </div><div class='q2'>ឱ​ផែនដី​ទាំង​មូល​អើយ </div><div class='q2'>ចូរ​ញាប់ញ័រ​នៅ​ចំពោះ​ទ្រង់​ចុះ </div><div class='q'> <span class="verse" id="V10">១០&nbsp;</span>ចូរ​ពោល​នៅ​កណ្តាល​អស់​ទាំង​សាសន៍ </div><div class='q2'>ថា​ព្រះយេហូវ៉ា​គ្រប់​គ្រង </div><div class='q2'>ឯ​លោកីយ៍ ក៏​បាន​តាំង​មាំមួន​នៅ នឹង​រង្គើ​មិន​បាន​ឡើយ </div><div class='q2'>ទ្រង់​នឹង​ជំនុំជំរះ​គ្រប់​ទាំង​សាសន៍​ដោយ​ទៀង​ត្រង់ </div><div class='q'> <span class="verse" id="V11">១១&nbsp;</span>ចូរ​ឲ្យ​ផ្ទៃ​មេឃ​មាន​សេចក្តី​អំណរ </div><div class='q2'>ហើយ​ឲ្យ​ផែនដី​បាន​រីករាយ​ឡើង </div><div class='q2'>ឲ្យ​សមុទ្រ​លាន់​ឮ​រំពង​ឡើង </div><div class='q2'>ព្រម​ទាំង​របស់​សព្វ​សារពើ​នៅ​ក្នុង​នោះ​ដែរ </div><div class='q'> <span class="verse" id="V12">១២&nbsp;</span>ចូរ​ឲ្យ​ស្រែ​ចំការ និង​របស់​ទាំង​ប៉ុន្មាន ដែល​មាន​នៅ </div><div class='q2'>ទី​នោះ បាន​សប្បាយ​ឡើង​យ៉ាង​ក្រៃលែង </div><div class='q2'>នោះ​អស់​ទាំង​ដើម​ឈើ​នៅ​ព្រៃ​នឹង​ច្រៀង </div><div class='q2'>ដោយ​អំណរ​ដែរ </div><div class='q'> <span class="verse" id="V13">១៣&nbsp;</span>គឺ​នៅ​ចំពោះ​ព្រះយេហូវ៉ា ដ្បិត​ទ្រង់​យាង​មក </div><div class='q2'>គឺ​ទ្រង់​យាង​មក ដើម្បី​ជំនុំជំរះ​ផែនដី </div><div class='q2'>ទ្រង់​នឹង​ជំនុំជំរះ​លោកីយ៍ ដោយ​សេចក្តី​សុចរិត </div><div class='q2'>ព្រម​ទាំង​សាសន៍​ទាំង​ប៉ុន្មាន </div><div class='q2'>ដោយ​សេចក្តី​ពិត​ត្រង់​របស់​ទ្រង់។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA095.html'>&lt;</a></li>
<li><a href='PSA.html'>៩៦</a></li>
<li><a href='PSA097.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->