<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ លូកា ២៣</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>លូកា</a></li>
<li><a href='LUK22.html'>&lt;</a></li>
<li><a href='LUK.html'>២៣</a></li>
<li><a href='LUK24.html'>&gt;</a></li>
</ul>
<div class="main">
 <div class='chapterlabel' id="V0"> ២៣</div><div class='s'>ព្រះយេស៊ូវ​នៅ​មុខ​លោក​ពីឡាត់ </div><div class='r'>(ម៉ាថាយ​២៧.១-២,១១-១៤ ម៉ាកុស​១៥.១-១៥ យ៉ូហាន​១៨.២៨-៣៨) </div><div class='p'>
 <span class="verse" id="V1">១&nbsp;</span>បណ្តា​មនុស្ស​ទាំង​អស់​គ្នា ក៏​ក្រោក​ឡើង នាំ​ទ្រង់​ទៅ​ឯ​លោក​ពីឡាត់  <span class="verse" id="V2">២&nbsp;</span>ចាប់​តាំង​ចោទ​ប្រកាន់​ទ្រង់​ថា យើង​ខ្ញុំ​បាន​ឃើញ​មនុស្ស​នេះ នាំ​បំភាន់​សាសន៍​យើង​ឲ្យ​វង្វេង​ចេញ ក៏​ហាម​មិន​ឲ្យ​បង់​ពន្ធ​ថ្វាយ​សេសារ​ផង ដោយ​លើក​ខ្លួន​ថា​ជា​ព្រះគ្រីស្ទ គឺ​ជា​ស្តេច​ដែរ  <span class="verse" id="V3">៣&nbsp;</span>លោក​ពីឡាត់​ក៏​ពិចារណា​សួរ​ទ្រង់​ថា តើ​អ្នក​ជា​ស្តេច​សាសន៍​យូដា​មែន​ឬ​អី ទ្រង់​ឆ្លើយ​ថា ត្រូវ​ដូច​លោក​មាន​ប្រសាសន៍​ហើយ  <span class="verse" id="V4">៤&nbsp;</span>នោះ​លោក​ពីឡាត់​មាន​ប្រសាសន៍​ដល់​ពួក​សង្គ្រាជ និង​បណ្តា​មនុស្ស​ថា ខ្ញុំ​មិន​ឃើញ​ជា​មនុស្ស​នេះ​មាន​ទោស​អ្វី​សោះ  <span class="verse" id="V5">៥&nbsp;</span>ប៉ុន្តែ គេ​និយាយ​ទទូច​ថា វា​ញុះញង់​បណ្តាជន ហើយ​ក៏​បង្រៀន​ពេញ​ក្នុង​ស្រុក​យូដា​ទាំង​មូល ចាប់​តាំង​ពី​ស្រុក​កាលីឡេ រហូត​មក​ដល់​ទី​នេះ  <span class="verse" id="V6">៦&nbsp;</span>កាល​លោក​ពីឡាត់​ឮ​និយាយ​ពី​ស្រុក​កាលីឡេ នោះ​លោក​សួរ​ថា មនុស្ស​នេះ​ជា​អ្នក​ស្រុក​កាលីឡេ​ឬ​អី  <span class="verse" id="V7">៧&nbsp;</span>លុះ​បាន​ជ្រាប​ថា ទ្រង់​នៅ​ក្នុង​អំណាច​នៃ​ស្តេច​ហេរ៉ូឌ នោះ​លោក​ក៏​បញ្ជូន​ទ្រង់​ទៅ​ឯ​ស្តេច​ហេរ៉ូឌ​ទៅ ដ្បិត​គ្រា​នោះ ស្តេច​គង់​នៅ​ក្រុង​យេរូសាឡិម​ដែរ។ </div><div class='p'> <span class="verse" id="V8">៨&nbsp;</span>កាល​ស្តេច​ហេរ៉ូឌ​បាន​ឃើញ​ព្រះយេស៊ូវ នោះ​ក៏​អរ​ណាស់ ដ្បិត​ស្តេច​ចង់​ឃើញ​ទ្រង់​ជា​យូរ​មក​ហើយ ព្រោះ​បាន​ឮ​រឿង​ពី​ទ្រង់​ជា​ច្រើន ហើយ​បាន​សង្ឃឹម​ថា នឹង​ឃើញ​ទ្រង់​ធ្វើ​ទី​សំគាល់​ណា​មួយ  <span class="verse" id="V9">៩&nbsp;</span>នោះ​ស្តេច​មាន​ព្រះបន្ទូល​សួរ​ទ្រង់​ជា​ច្រើន ប៉ុន្តែ ទ្រង់​មិន​ព្រម​ឆ្លើយ​សោះ  <span class="verse" id="V10">១០&nbsp;</span>ឯ​ពួក​សង្គ្រាជ និង​ពួក​អាចារ្យ គេ​ឈរ​នៅ​ទី​នោះ​កំពុង​តែ​ចោទ​ប្រកាន់​ទ្រង់​ជា​ខ្លាំង  <span class="verse" id="V11">១១&nbsp;</span>លុះ​ស្តេច​ហេរ៉ូឌ ព្រម​ទាំង​ពួក​ទាហាន បាន​ចំអក​មើលងាយ​ព្រះយេស៊ូវ​រួច​ហើយ នោះ​ក៏​យក​អាវ​ដ៏​រុងរឿង​មក​បំពាក់​ទ្រង់ រួច​បញ្ជូន​ត្រឡប់​ទៅ​ឯ​លោក​ពីឡាត់​វិញ  <span class="verse" id="V12">១២&nbsp;</span>នៅ​ថ្ងៃ​នោះ លោក​ពីឡាត់ និង​ស្តេច​ហេរ៉ូឌ ក៏​បាន​ជា​នឹង​គ្នា ដ្បិត​ពី​មុន លោក​ទាំង​២​នោះ​បាន​ទាស់ទែង​គ្នា។ </div><div class='s'>លោក​ពីឡាត់​កាត់​ទោស​ប្រហារ​ជីវិត​ព្រះយេស៊ូវ </div><div class='r'>(ម៉ាថាយ​២៧.១៥-២៦ ម៉ាកុស​១៥.៦-១៥ យ៉ូហាន​១៨.៣៩-១៩.១៦) </div><div class='p'> <span class="verse" id="V13">១៣&nbsp;</span>កាល​លោក​ពីឡាត់​បាន​ប្រមូល​ពួក​សង្គ្រាជ ពួក​នាម៉ឺន និង​បណ្តា​មនុស្ស​ទាំង​អស់​មក  <span class="verse" id="V14">១៤&nbsp;</span>នោះ​លោក​មាន​ប្រសាសន៍​ទៅ​គេ​ថា អ្នក​រាល់​គ្នា​បាន​នាំ​មនុស្ស​នេះ​មក​ឯ​ខ្ញុំ ទុក​ជា​មនុស្ស​ដែល​នាំ​បណ្តាជន​ឲ្យ​វង្វេង តែ​មើល ខ្ញុំ​បាន​ពិចារណា​សួរ​នៅ​មុខ​អ្នក​រាល់​គ្នា​ហើយ មិន​ឃើញ​ជា​មាន​ទោស​អ្វី តាម​ដែល​អ្នក​រាល់​គ្នា​ចោទ​ប្រកាន់​នោះ​សោះ  <span class="verse" id="V15">១៥&nbsp;</span>ទាំង​ស្តេច​ហេរ៉ូឌ​ក៏​រក​គ្មាន​ដែរ ដ្បិត​ខ្ញុំ​បាន​ឲ្យ​អ្នក​រាល់​គ្នា​ទៅ​ឯ​ទ្រង់ ហើយ​មើល ទ្រង់​មិន​ថា​ជា​អ្នក​នេះ​មាន​ទោស​អ្វី​ដែល​គួរ​ឲ្យ​ស្លាប់​ទេ  <span class="verse" id="V16">១៦&nbsp;</span>ដូច្នេះ ខ្ញុំ​នឹង​គ្រាន់​តែ​វាយ​ប្រដៅ រួច​លែង​ឲ្យ​ទៅ​ចុះ  <span class="verse" id="V17">១៧&nbsp;</span>ដ្បិត​នៅ​បុណ្យ​នោះ លោក​ត្រូវ​តែ​លែង​អ្នក​ទោស​ម្នាក់​ឲ្យ​ដល់​គេ  <span class="verse" id="V18">១៨&nbsp;</span>តែ​គេ​ស្រែក​ឡើង​ព្រម​គ្នា​ថា សូម​យក​មនុស្ស​នេះ​ទៅ ហើយ​លែង​បារ៉ាបាស​ឲ្យ​យើង​វិញ  <span class="verse" id="V19">១៩&nbsp;</span>ឯ​បារ៉ាបាស​នេះ វា​ជាប់​គុក​ដោយ​ព្រោះ​ការ​បះបោរ ដែល​វា​បង្កើត​នៅ​ក្នុង​ទី​ក្រុង ហើយ​និង​ការ​សំឡាប់​គេ  <span class="verse" id="V20">២០&nbsp;</span>បាន​ជា​លោក​ពីឡាត់​មាន​ប្រសាសន៍​ទៅ​គេ​ម្តង​ទៀត ដោយ​ចង់​លែង​ព្រះយេស៊ូវ​វិញ  <span class="verse" id="V21">២១&nbsp;</span>ប៉ុន្តែ​គេ​ស្រែក​ឡើង​ថា ឲ្យ​ឆ្កាង​វាៗ​ទៅ  <span class="verse" id="V22">២២&nbsp;</span>លោក​មាន​ប្រសាសន៍​ទៅ​គេ​ជា​គំរប់​៣​ដង​ថា តើ​មនុស្ស​នេះ​បាន​ធ្វើ​អាក្រក់​អ្វី ខ្ញុំ​មិន​ឃើញ​ជា​មាន​ហេតុ​អ្វី​គួរ​ឲ្យ​ស្លាប់​ទេ ដូច្នេះ ខ្ញុំ​នឹង​វាយ​ប្រដៅ រួច​លែង​វា​ទៅ  <span class="verse" id="V23">២៣&nbsp;</span>តែ​គេ​ស្រែក​ទទូច​ជា​ខ្លាំង ទាំង​សូម​ឲ្យ​ឆ្កាង​ទ្រង់​វិញ ហើយ​សំរែក​របស់​ជន​ទាំង​នោះ និង​ពួក​សង្គ្រាជ ក៏​បាន​ឈ្នះ  <span class="verse" id="V24">២៤&nbsp;</span>លោក​ពីឡាត់​កាត់​សំរេច​ទោស​តាម​គេ​សូម  <span class="verse" id="V25">២៥&nbsp;</span>រួច​លែង​អ្នក​នោះ​ដែល​ជាប់​គុក ដោយ​ព្រោះ​ការ​បះបោរ និង​ការ​សំឡាប់​មនុស្ស​ឲ្យ​ដល់​ពួក​គេ តាម​គេ​សូម ហើយ​ប្រគល់​ព្រះយេស៊ូវ​ទៅ​តាម​ចិត្ត​គេ​ប្រាថ្នា​វិញ។ </div><div class='s'>គេ​ឆ្កាង​ព្រះយេស៊ូវ </div><div class='r'>(ម៉ាថាយ​២៧.៣២-៤៤ ម៉ាកុស​១៥.២១-៣២ យ៉ូហាន​១៩.១៧-២៧) </div><div class='p'> <span class="verse" id="V26">២៦&nbsp;</span>កាល​គេ​នាំ​ព្រះយេស៊ូវ​ទៅ នោះ​គេ​ចាប់​មនុស្ស​សាសន៍​គីរេន​ម្នាក់ ឈ្មោះ​ស៊ីម៉ូន ដែល​កំពុង​តែ​វិល​មក​ពី​ចំការ ក៏​ដាក់​ឲ្យ​គាត់​លី​ឈើ​ឆ្កាង​តាម​ទ្រង់​ទៅ  <span class="verse" id="V27">២៧&nbsp;</span>មាន​មនុស្ស​ដើរ​តាម​ទ្រង់​ដ៏​ណែនណាន់ ក៏​មាន​ពួក​ស្រីៗ ដែល​គក់​ដើម​ទ្រូង ហើយ​យំ​ទួញ​ផង  <span class="verse" id="V28">២៨&nbsp;</span>ព្រះយេស៊ូវ​ទ្រង់​ងាក​បែរ​ទៅ មាន​ព្រះបន្ទូល​នឹង​ពួក​ស្ត្រី​ទាំង​នោះ​ថា កូន​ស្រី​ក្រុង​យេរូសាឡិម​អើយ កុំ​យំ​នឹង​ខ្ញុំ​ឡើយ ឲ្យ​យំ​នឹង​ខ្លួន​អ្នក​រាល់​គ្នា ហើយ​និង​កូន​ចៅ​របស់​អ្នក​រាល់​គ្នា​វិញ​ចុះ  <span class="verse" id="V29">២៩&nbsp;</span>ដ្បិត​មើល នឹង​មាន​គ្រា​មក​ដល់​ដែល​គេ​នឹង​ថា មាន​ពរ​ហើយ ពួក​ស្រី​អារ និង​ពោះ​ដែល​មិន​កើត​កូន ហើយ​ដោះ​ដែល​មិន​បំបៅ​កូន  <span class="verse" id="V30">៣០&nbsp;</span>នៅ​គ្រា​នោះ គេ​នឹង​ចាប់​តាំង​និយាយ​ទៅ​ភ្នំ​ធំ​ថា សូម​ឲ្យ​រលំ​មក​លើ​យើង​វិញ ហើយ​ទៅ​ភ្នំ​តូច​ថា សូម​គ្រប​មក​លើ​យើង​ចុះ  <span class="verse" id="V31">៣១&nbsp;</span>ព្រោះ​បើ​គេ​ធ្វើ​ការ​ទាំង​នេះ ដល់​ដើម​ឈើ​ស្រស់ នោះ​តើ​នឹង​កើត​អ្វី​ដល់​ដើម​ឈើ​ស្ងួត​វិញ។ </div><div class='p'> <span class="verse" id="V32">៣២&nbsp;</span>គេ​ក៏​នាំ​ចោរ​កំណាច២​នាក់ ទៅ​សំឡាប់​ជា​មួយ​នឹង​ទ្រង់​ដែរ  <span class="verse" id="V33">៣៣&nbsp;</span>កាល​មក​ដល់​កន្លែង​ដែល​ហៅ​ថា ភ្នំ​លលាដ៏​ក្បាល​ហើយ គេ​ឆ្កាង​ទ្រង់​នៅ​ទី​នោះ ព្រម​ទាំង​ចោរ​កំណាច​ផង ម្នាក់​ខាង​ស្តាំ ម្នាក់​ខាង​ឆ្វេង​ទ្រង់  <span class="verse" id="V34">៣៤&nbsp;</span>ឯ​ព្រះយេស៊ូវ ទ្រង់​មាន​ព្រះបន្ទូល​ថា ឱ​ព្រះវរបិតា​អើយ សូម​អត់​ទោស​ដល់​អ្នក​ទាំង​នេះ​ផង ដ្បិត​គេ​មិន​ដឹង​ជា​គេ​ធ្វើ​អ្វី​ទេ គេ​ក៏​នាំ​គ្នា​ធ្វើ​ឆ្នោត​ចាប់​ព្រះពស្ត្រ​ទ្រង់​ចែក​គ្នា  <span class="verse" id="V35">៣៥&nbsp;</span>ឯ​បណ្តាជន​ដែល​ឈរ​មើល និង​ពួក​នាម៉ឺន ដែល​ឈរ​ជា​មួយ ក៏​បន្តុះ​ទ្រង់​ថា វា​បាន​ជួយ​សង្គ្រោះ​មនុស្ស​ឯ​ទៀត បើ​វា​ជា​ព្រះគ្រីស្ទ ជា​អ្នក​រើស​តាំង​របស់​ព្រះ​មែន នោះ​ឲ្យ​វា​ជួយ​សង្គ្រោះ​ខ្លួន​វា​ទៅ  <span class="verse" id="V36">៣៦&nbsp;</span>ពួក​ទាហាន​ក៏​បង្អាប់​ទ្រង់​ដែរ ហើយ​គេ​យក​ទឹកខ្មេះ ចូល​ទៅ​ជិត​ថ្វាយ​ទ្រង់ ដោយ​ថា  <span class="verse" id="V37">៣៧&nbsp;</span>បើ​ឯង​ជា​ស្តេច​សាសន៍​យូដា​មែន ចូរ​ជួយ​សង្គ្រោះ​ខ្លួន​ចុះ  <span class="verse" id="V38">៣៨&nbsp;</span>ហើយ​នៅ​ពី​លើ​ទ្រង់ មាន​អក្សរ​ជា​ភាសា​ក្រេក ឡាតាំង និង​ហេព្រើរ​ថា «នេះ​ជា​ស្តេច​សាសន៍​យូដា»។ </div><div class='p'> <span class="verse" id="V39">៣៩&nbsp;</span>រីឯ​ចោរ​កំណាច​ម្នាក់​ដែល​ជាប់​ព្យួរ វា​ប្រមាថ​មើលងាយ​ដល់​ទ្រង់​ថា បើ​ឯង​ជា​ព្រះគ្រីស្ទ​ពិត នោះ​ចូរ​ជួយ​សង្គ្រោះ​ខ្លួន​ឯង ហើយ​និង​យើង​ផង  <span class="verse" id="V40">៤០&nbsp;</span>ប៉ុន្តែ ម្នាក់​ទៀត​ឆ្លើយ​បន្ទោស​វា​ថា តើ​ឯង​មិន​ខ្លាច​ព្រះ​ទេ​ឬ​អី ដ្បិត​ឯង​ក៏​ជាប់​ទោស​ដូច​គ្នា  <span class="verse" id="V41">៤១&nbsp;</span>គេ​ធ្វើ​ទោស​យើង​ត្រូវ​ហើយ ដ្បិត​យើង​ត្រូវ​ទោស​ចំពោះ​ការ​ដែល​យើង​បាន​ប្រព្រឹត្ត ប៉ុន្តែ ព្រះអង្គ​នេះ​មិន​បាន​ធ្វើ​ខុស​អ្វី​សោះ  <span class="verse" id="V42">៤២&nbsp;</span>រួច​អ្នក​នោះ​ទូល​ព្រះយេស៊ូវ​ថា ព្រះអម្ចាស់​អើយ កាល​ណា​ចូល​ទៅ​ក្នុង​នគរ​ទ្រង់ សូម​នឹក​ចាំ​ពី​ទូលបង្គំ​ផង  <span class="verse" id="V43">៤៣&nbsp;</span>ព្រះយេស៊ូវ​មាន​ព្រះបន្ទូល​ទៅ​ថា ខ្ញុំ​ប្រាប់​អ្នក​ជា​ប្រាកដ​ថា ថ្ងៃ​នេះ អ្នក​នឹង​នៅ​ក្នុង​ស្ថានបរមសុខ​ជា​មួយ​នឹង​ខ្ញុំ​ដែរ។ </div><div class='s'>ព្រះយេស៊ូវ​ចូល​ទិវង្គត </div><div class='r'>(ម៉ាថាយ​២៧.៤៥-៥៦ ម៉ាកុស​១៥.៣៣-៤១ យ៉ូហាន​១៩.២៨-៣០) </div><div class='p'> <span class="verse" id="V44">៤៤&nbsp;</span>ពេល​នោះ ប្រហែល​ជា​ថ្ងៃ​ត្រង់​ហើយ ស្រាប់​តែ​កើត​មាន​ងងឹត នៅ​គ្រប​ពេញ​លើ​ផែនដី ដរាប​ដល់​ម៉ោង​៣​រសៀល  <span class="verse" id="V45">៤៥&nbsp;</span>ថ្ងៃ​ត្រឡប់​ទៅ​ងងឹត ហើយ​វាំងនន​ក្នុង​ព្រះវិហារ ក៏​រហែក​ចំ​ពាក់​កណ្តាល  <span class="verse" id="V46">៤៦&nbsp;</span>នោះ​ព្រះយេស៊ូវ​ស្រែក​ឡើង​ជា​ខ្លាំង​ថា ឱ​ព្រះវរបិតា​អើយ ទូលបង្គំ​សូម​ប្រគល់​វិញ្ញាណ​ដល់​ព្រះហស្ត​ទ្រង់​វិញ កាល​មាន​ព្រះបន្ទូល​ពាក្យ​ទាំង​នេះ​ហើយ នោះ​ទ្រង់​ផុត​ដង្ហើម​ទៅ។ </div><div class='p'> <span class="verse" id="V47">៤៧&nbsp;</span>កាល​មេ​ទ័ព​បាន​ឃើញ​ការ​ដែល​កើត​មក នោះ​ក៏​ពោល​សរសើរ​ដល់​ព្រះ ហើយ​ថា មនុស្ស​នេះ​សុចរិត​ពិត​មែន  <span class="verse" id="V48">៤៨&nbsp;</span>ឯ​បណ្តា​មនុស្ស​ទាំង​ហ្វូង ដែល​ប្រជុំ​គ្នា​មើល​ការ​នោះ កាល​គេ​បាន​ឃើញ​ការ​ដែល​កើត​ឡើង​ដូច្នោះ ក៏​វិល​ទៅ​វិញ​ទាំង​គក់​ដើម​ទ្រូង​បណ្តើរ  <span class="verse" id="V49">៤៩&nbsp;</span>ឯ​ពួក​អ្នក​ដែល​ស្គាល់​ទ្រង់ និង​ពួក​ស្រីៗ ដែល​តាម​ទ្រង់​មក​ពី​ស្រុក​កាលីឡេ គេ​ក៏​ឈរ​មើល​ពី​ចំងាយ។ </div><div class='s'>ការ​បញ្ចុះ​សព​ព្រះយេស៊ូវ </div><div class='r'>(ម៉ាថាយ​២៧.៥៧-៦១ ម៉ាកុស.១៥.៤២-៤៧ យ៉ូហាន​១៩.៣៨-៤២) </div><div class='p'> <span class="verse" id="V50">៥០&nbsp;</span>ហើយ​មើល មាន​មនុស្ស​ម្នាក់​ឈ្មោះ​យ៉ូសែប ជា​ពួក​ក្រុមជំនុំ ជា​មនុស្ស​ល្អ ត្រឹម​ត្រូវ សុចរិត  <span class="verse" id="V51">៥១&nbsp;</span>(លោក​នេះ​មិន​បាន​ចូល​ដៃ ចូល​គំនិត ជា​មួយ​នឹង​គេ​ទេ) លោក​នៅ​ឯ​អើរីម៉ាថេ ជា​ភូមិ​សាសន៍​យូដា ហើយ​ក៏​រង់ចាំ​នគរ​ព្រះ​ដែរ  <span class="verse" id="V52">៥២&nbsp;</span>លោក​ទៅ​ឯ​ពីឡាត់ ដើម្បី​នឹង​សូម​ព្រះសព​ព្រះយេស៊ូវ  <span class="verse" id="V53">៥៣&nbsp;</span>កាល​បាន​យក​ព្រះសព​ចុះ​មក​ហើយ នោះ​ក៏​រុំ​នឹង​សំពត់​ទេសឯក នាំ​ទៅ​បញ្ចុះ​ក្នុង​ផ្នូរ​ដាប់​ក្នុង​ថ្ម ដែល​មិន​ទាន់​មាន​បញ្ចុះ​ខ្មោច​ណា​នៅ​ឡើយ  <span class="verse" id="V54">៥៤&nbsp;</span>ថ្ងៃ​នោះ​ជា​ថ្ងៃ​រៀបចំ ហៀប​នឹង​ចូល​ថ្ងៃ​ឈប់​សំរាក​ហើយ។ </div><div class='p'> <span class="verse" id="V55">៥៥&nbsp;</span>ឯ​ពួក​ស្រីៗ ដែល​មក​ពី​ស្រុក​កាលីឡេ​ជា​មួយ​នឹង​ទ្រង់ គេ​ក៏​តាម​ទៅ​ឃើញ​ផ្នូរ និង​សណ្ឋាន​ដែល​គេ​បញ្ចុះ​ព្រះសព​ទ្រង់​ដែរ  <span class="verse" id="V56">៥៦&nbsp;</span>រួច​គេ​វិល​ទៅ​វិញ រៀប​គ្រឿង​ក្រអូប និង​ប្រេង​អប់ តែ​គេ​ឈប់​នៅ​ថ្ងៃ​ឈប់​សំរាក តាម​បញ្ញត្ត​សិន។ </div><ul class="nav nav-pills">
<li><a href='index.html'>លូកា</a></li>
<li><a href='LUK22.html'>&lt;</a></li>
<li><a href='LUK.html'>២៣</a></li>
<li><a href='LUK24.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->