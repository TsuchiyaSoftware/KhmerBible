<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៧៧</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA076.html'>&lt;</a></li>
<li><a href='PSA.html'>៧៧</a></li>
<li><a href='PSA078.html'>&gt;</a></li>
</ul>
<div class="main">
 <div class='chapterlabel' id="V0"> ៧៧</div><div class='s'>ពេល​មាន​ទុក្ខ​ទូលបង្គំ​នឹក​ឃើញ​ពី​ការ​អស្ចារ្យ​របស់​ព្រះអង្គ​កាល​ពី​ជំនាន់​ដើម </div><div class='d'>ទំនុក​របស់​អេសាភ ដែល​លោក​លើក​សំរាប់​មេ​ភ្លេង ជូន​ដល់​លោក​យេឌូថិន។ </div><div class='q'>
 <span class="verse" id="V1">១&nbsp;</span>ខ្ញុំ​បន្លឺ​សំឡេង អំពាវនាវ​ដល់​ព្រះ </div><div class='q2'>ខ្ញុំ​បន្លឺ​សំឡេង​ឡើង​ដល់​ព្រះ </div><div class='q2'>ហើយ​ទ្រង់​ក៏​ស្តាប់​ខ្ញុំ </div><div class='q'> <span class="verse" id="V2">២&nbsp;</span>នៅ​ថ្ងៃ​ដែល​ខ្ញុំ​មាន​សេចក្តី​វេទនា </div><div class='q2'>នោះ​ខ្ញុំ​បាន​ស្វែង​រក​ព្រះអម្ចាស់ </div><div class='q2'>នៅ​ពេល​យប់ នោះ​ខ្ញុំ​បាន​ប្រទូល​ដៃ​ឡើង​ឥត​ឈប់ឈរ </div><div class='q2'>ព្រលឹង​ខ្ញុំ​មិន​ព្រម​ក្សាន្ត​ទុក្ខ​ទេ </div><div class='q'> <span class="verse" id="V3">៣&nbsp;</span>ខ្ញុំ​នឹក​ពី​ព្រះ នោះ​ខ្ញុំ​មាន​ចិត្ត​ទុរន់ទុរា </div><div class='q2'>ខ្ញុំ​នឹកជញ្ជឹង នោះ​វិញ្ញាណ​ខ្ញុំ​ក៏​ល្វើយ​ទៅ។ –បង្អង់ </div><div class='q'> <span class="verse" id="V4">៤&nbsp;</span>៙ ទ្រង់​ទល់​ភ្នែក​ទូលបង្គំ​មិន​ឲ្យ​លក់ </div><div class='q2'>ទូលបង្គំ​មាន​សេចក្តី​ទុក្ខ​ប្រដេញ </div><div class='q2'>ទាល់​តែ​រក​និយាយ​មិន​ចេញ </div><div class='q'> <span class="verse" id="V5">៥&nbsp;</span>ទូលបង្គំ​បាន​ពិចារណា​ពី​អស់​ទាំង​ថ្ងៃ​កន្លង​ទៅ​ហើយ </div><div class='q2'>និង​អស់​ទាំង​ឆ្នាំ​ពី​កាល​មុន </div><div class='q'> <span class="verse" id="V6">៦&nbsp;</span>ទូលបង្គំ​នឹក​ឃើញ​ទំនុក​ដែល​ធ្លាប់​ច្រៀង​នៅ​ពេល​យប់ </div><div class='q2'>នោះ​ទូលបង្គំ​បាន​ត្រិះរិះ​ក្នុង​ចិត្ត ហើយ​វិញ្ញាណ​ទូលបង្គំ </div><div class='q2'>ក៏​ស្វែង​រក​សេចក្តី​ចំឡើយ​ដែរ </div><div class='q'> <span class="verse" id="V7">៧&nbsp;</span>តើ​ព្រះអម្ចាស់​ទ្រង់​នឹង​បោះបង់​ចោល​ជា​ដរាប​ឬ </div><div class='q2'>តើ​ទ្រង់​មិន​ព្រម​ប្រោសប្រាណ​ទៀត​ទេ​ឬ </div><div class='q'> <span class="verse" id="V8">៨&nbsp;</span>តើ​សេចក្តី​សប្បុរស​នៃ​ទ្រង់​អស់​រលីង​ជា​ដរាប​ទៅ​ឬ </div><div class='q2'>តើ​សេចក្តី​សន្យា​ទ្រង់​អាក់ខាន​ទៅ​ជានិច្ច​ឬ </div><div class='q'> <span class="verse" id="V9">៩&nbsp;</span>តើ​ព្រះ​ទ្រង់​ភ្លេច​ប្រព្រឹត្ត​ដោយ​ករុណា​របស់​ទ្រង់​ហើយ​ឬ </div><div class='q2'>តើ​ទ្រង់​បាន​បិទ​បាំង​សេចក្តី​អាណិត​មេត្តា​របស់​ទ្រង់​ទុក </div><div class='q2'>ដោយ​សេចក្តី​ខ្ញាល់​ដែរ​ឬ​អី។ –បង្អង់ </div><div class='q'> <span class="verse" id="V10">១០&nbsp;</span>៙ នោះ​ទូលបង្គំ​បាន​នឹក​ថា </div><div class='q2'>នេះ​ហើយ​ជា​សេចក្តី​ទុក្ខ​របស់​ទូលបង្គំ </div><div class='q2'>តែ​ទូលបង្គំ​នឹង​នឹក​ចាំ​ពី​គ្រា​ដែល​ព្រះហស្ត​ស្តាំ </div><div class='q2'>នៃ​ព្រះ​ដ៏​ខ្ពស់​បំផុត បាន​ប្រោស​វិញ </div><div class='q'> <span class="verse" id="V11">១១&nbsp;</span>ទូលបង្គំ​នឹង​រឭក​ពី​អស់​ទាំង​ការ​នៃ​ព្រះយេហូវ៉ា </div><div class='q2'>ដ្បិត​ទូលបង្គំ​នឹក​ឃើញ​អស់​ទាំង​ការ​អស្ចារ្យ </div><div class='q2'>ដែល​ទ្រង់​បាន​ធ្វើ​កាល​ពី​ដើម </div><div class='q'> <span class="verse" id="V12">១២&nbsp;</span>ទូលបង្គំ​នឹង​រំពឹង​គិត​ពី​គ្រប់​ទាំង​ការ​របស់​ទ្រង់ </div><div class='q2'>ហើយ​ពិចារណា​ពី​កិច្ច​ដែល​ទ្រង់​ធ្វើ​ទាំង​ប៉ុន្មាន </div><div class='q'> <span class="verse" id="V13">១៣&nbsp;</span>ឱ​ព្រះអង្គ​អើយ ផ្លូវ​ទ្រង់​ជា​ផ្លូវ​បរិសុទ្ធ </div><div class='q2'>តើ​មាន​ព្រះ​ឯ​ណា​ដែល​ធំ​ដូច​ជា​ទ្រង់ </div><div class='q'> <span class="verse" id="V14">១៤&nbsp;</span>ទ្រង់​ជា​ព្រះ​ដែល​ធ្វើ​ការ​យ៉ាង​អស្ចារ្យ </div><div class='q2'>ទ្រង់​បាន​សំដែង​ឲ្យ​ស្គាល់​ឥទ្ធានុភាព​នៃ​ទ្រង់ </div><div class='q2'>នៅ​កណ្តាល​អស់​ទាំង​សាសន៍ </div><div class='q'> <span class="verse" id="V15">១៥&nbsp;</span>ទ្រង់​បាន​ប្រោស​បណ្តា​រាស្ត្រ​ឲ្យ​រួច </div><div class='q2'>ដោយ​ព្រះហស្ត​របស់​ទ្រង់ </div><div class='q2'>គឺ​ជា​ពួក​កូន​ចៅ​យ៉ាកុប និង​យ៉ូសែប​ផង។ –បង្អង់ </div><div class='p'> <span class="verse" id="V16">១៦&nbsp;</span>៙ ឱ​ព្រះអង្គ​អើយ ទឹក​ទាំង​ប៉ុន្មាន​បាន​ឃើញ​ទ្រង់ </div><div class='q2'>គឺ​ទឹក​ទាំង​ប៉ុន្មាន​បាន​ឃើញ​ទ្រង់ </div><div class='q2'>ហើយ​មាន​សេចក្តី​ភិតភ័យ </div><div class='q2'>អស់​ទាំង​ទី​ជំរៅ​ក៏​ញ័រ​ដែរ </div><div class='q'> <span class="verse" id="V17">១៧&nbsp;</span>អស់​ទាំង​ពពក​បាន​ចាក់​ទឹក​ចេញ </div><div class='q2'>ផ្ទៃ​មេឃ​ក៏​បញ្ចេញ​សូរ​រំពង </div><div class='q2'>ហើយ​ព្រួញ​របស់​ទ្រង់​បាន​ហើរ​ទៅ​គ្រប់​អន្លើ​ដែរ </div><div class='q'> <span class="verse" id="V18">១៨&nbsp;</span>សូរសៀង​នៃ​ផ្គរ​របស់​ទ្រង់​ក៏​នៅ​ក្នុង​ខ្យល់កួច </div><div class='q2'>ផ្លេកបន្ទោរ​បាន​បំភ្លឺ​លោកីយ៍ </div><div class='q2'>ឯ​ផែនដី​ក៏​ញ័រ​កក្រើក </div><div class='q'> <span class="verse" id="V19">១៩&nbsp;</span>ផ្លូវ​ដែល​ទ្រង់​យាង នោះ​នៅ​ក្នុង​សមុទ្រ </div><div class='q2'>ហើយ​ផ្លូវ​ច្រក​របស់​ទ្រង់ ក៏​នៅ​ទី​មាន​ទឹក​ច្រើន </div><div class='q2'>ឥត​មាន​អ្នក​ណា​ឃើញ​ដាន​ព្រះបាទ​ទ្រង់​ឡើយ </div><div class='q'> <span class="verse" id="V20">២០&nbsp;</span>ទ្រង់​បាន​នាំ​រាស្ត្រ​ទ្រង់ ដូច​ជា​ហ្វូង​ចៀម </div><div class='q2'>គឺ​ដោយ​ដៃ​របស់​ម៉ូសេ និង​អើរ៉ុន។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA076.html'>&lt;</a></li>
<li><a href='PSA.html'>៧៧</a></li>
<li><a href='PSA078.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->