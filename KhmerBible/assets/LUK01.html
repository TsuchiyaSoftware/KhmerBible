<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ លូកា ១</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>លូកា</a></li>
<li><a href='LUK00.html'>&lt;</a></li>
<li><a href='LUK.html'>១</a></li>
<li><a href='LUK02.html'>&gt;</a></li>
</ul>
<div class="main">
<div class='mt2'>ដំណឹង​ល្អ​តាម​លោក </div><div class='mt'>លូកា </div> <div class='chapterlabel' id="V0"> ១</div><div class='s'>បុព្វកថា </div><div class='p'>
 <span class="verse" id="V1">១&nbsp;</span>មាន​មនុស្ស​ជា​ច្រើន បាន​ផ្តើម​តែង​រឿង ពី​អស់​ទាំង​ការ​ដែល​ពួក​យើង​ខ្ញុំ​បាន​ជឿជាក់  <span class="verse" id="V2">២&nbsp;</span>ដូច​ជា​គេ​បាន​ប្រាប់​មក​យើង​ខ្ញុំ ដែល​គេ​បាន​ឃើញ​ការ​ទាំង​នោះ​ជាក់​នឹង​ភ្នែក តាំង​ពី​ដើម​រៀង​មក ហើយ​ក៏​ធ្វើ​ជា​អ្នក​បំរើ​ផ្សាយ​ព្រះបន្ទូល  <span class="verse" id="V3">៣&nbsp;</span>ហេតុ​នោះ​បាន​ជា​ខ្ញុំ​គិត​ថា គួរ​គប្បី​ឲ្យ​ខ្ញុំ​សរសេរ​ផ្ញើ​មក​ជូន​លោក​ដោយ​លំដាប់​ដែរ ឱ​ព្រះតេជព្រះគុណ​ថេវភីល​អើយ ដ្បិត​ខ្ញុំ​បាន​ពិនិត្យ​ពី​រឿង​ទាំង​នោះ តាំង​តែ​ពី​ដើម​រៀង​មក ដោយ​ហ្មត់ចត់​ហើយ  <span class="verse" id="V4">៤&nbsp;</span>ដើម្បី​ឲ្យ​លោក​បាន​ជ្រាប​ពី​សេចក្តី​ពិត​នៃ​អស់​ទាំង​សេចក្តី ដែល​គេ​បាន​បង្រៀន​លោក។ </div><div class='s'>ទេវតា​ជូន​ដំណឹង​អំពី​កំណើត​របស់​យ៉ូហាន-បាទីស្ទ </div><div class='p'> <span class="verse" id="V5">៥&nbsp;</span>កាល​នៅ​រាជ្យ​ហេរ៉ូឌ ជា​ស្តេច​ស្រុក​យូដា នោះ​មាន​សង្ឃ​១​ក្នុង​ពួក​លោក​អ័ប៊ីយ៉ា នាម​សាការី ប្រពន្ធ​ឈ្មោះ​អេលីសាបិត ជា​ពូជ​លោក​អើរ៉ុន  <span class="verse" id="V6">៦&nbsp;</span>អ្នក​ទាំង​២​នោះ​ជា​មនុស្ស​សុចរិត​នៅ​ចំពោះ​ព្រះ បាន​កាន់​តាម​ក្រិតក្រម និង​ច្បាប់​នៃ​ព្រះអម្ចាស់​ទាំង​ប៉ុន្មាន ឥត​កន្លែង​បន្ទោស​បាន​ទេ  <span class="verse" id="V7">៧&nbsp;</span>លោក​គ្មាន​កូន​សោះ ដ្បិត​អេលីសាបិត​ជា​ស្ត្រី​អារ ហើយ​ទាំង​ប្តី​ប្រពន្ធ​ក៏​ចាស់​ណាស់​ផង។ </div><div class='p'> <span class="verse" id="V8">៨&nbsp;</span>រីឯ​តាម​ទំលាប់​ការងារ​ពួក​សង្ឃ ដែល​គេ​ចាប់​ឆ្នោត នោះ​ត្រូវ​វេន ឲ្យ​លោក​ចូល​ទៅ​ដុត​គ្រឿង​ក្រអូប នៅ​ក្នុង​ព្រះវិហារ​នៃ​ព្រះអម្ចាស់  <span class="verse" id="V9">៩&nbsp;</span>កាល​កំពុង​តែ​ធ្វើ​ការងារ​នៃ​ពួក​សង្ឃ នៅ​ចំពោះ​ព្រះ តាម​វេន​លោក  <span class="verse" id="V10">១០&nbsp;</span>ហើយ​បណ្តា​មនុស្ស ដែល​នៅ​ខាង​ក្រៅ​កំពុង​តែ​អធិស្ឋាន នៅ​វេលា​ដុត​គ្រឿង​ក្រអូប  <span class="verse" id="V11">១១&nbsp;</span>នោះ​មាន​ទេវតា​នៃ​ព្រះអម្ចាស់​លេច​មក ឈរ​ខាង​ស្តាំ​នៃ​អាសនា​គ្រឿង​ក្រអូប​ឲ្យ​លោក​ឃើញ  <span class="verse" id="V12">១២&nbsp;</span>កាល​សាការី​ឃើញ​ទេវតា​ហើយ លោក​ក៏​ភាន់ភាំង ហើយ​កើត​មាន​សេចក្តី​ភ័យ​ខ្លាច  <span class="verse" id="V13">១៣&nbsp;</span>ប៉ុន្តែ​ទេវតា​និយាយ​ថា កុំ​ខ្លាច​អី សាការី​អើយ ព្រោះ​ពាក្យ​ដែល​លោក​ទូល​អង្វរ នោះ​បាន​ទទួល​ហើយ ឯ​អេលីសាបិត ប្រពន្ធ​លោក នឹង​បង្កើត​កូន​ប្រុស​១​ឲ្យ​លោក ត្រូវ​ឲ្យ​វា​មាន​ឈ្មោះ​ថា «យ៉ូហាន»  <span class="verse" id="V14">១៤&nbsp;</span>លោក​នឹង​មាន​សេចក្តី​រីករាយ និង​សេចក្តី​អំណរ ហើយ​មនុស្ស​ជា​ច្រើន​នឹង​អរ​សាទរ ក្នុង​កាល​ដែល​វា​កើត​មក​នោះ  <span class="verse" id="V15">១៥&nbsp;</span>ដ្បិត​វា​នឹង​បាន​ជា​ធំ​នៅ​ចំពោះ​ព្រះអម្ចាស់ វា​នឹង​មិន​ផឹក​ស្រា​ទំពាំងបាយជូរ ឬ​គ្រឿង​ស្រវឹង​ទេ វា​នឹង​បាន​ពេញ​ជា​ព្រះវិញ្ញាណ​បរិសុទ្ធ តាំង​តែ​ពី​ផ្ទៃ​ម្តាយ​មក  <span class="verse" id="V16">១៦&nbsp;</span>វា​នឹង​បង្វិល​កូន​ចៅ​សាសន៍​អ៊ីស្រាអែល​ជា​ច្រើន ឲ្យ​ត្រឡប់​វិល​មក​ឯ​ព្រះអម្ចាស់ ជា​ព្រះ​នៃ​គេ​វិញ  <span class="verse" id="V17">១៧&nbsp;</span>វា​នឹង​នាំ​មុខ​ទ្រង់ ដោយ​នូវ​វិញ្ញាណ ហើយ​និង​អំណាច​របស់​លោក​អេលីយ៉ា ដើម្បី​នឹង​បំបែរ​ចិត្ត​ពួក​ឪពុក​មក​ឯ​កូន និង​ពួក​ចចេស​មក​ឯ​ប្រាជ្ញា​របស់​មនុស្ស​សុចរិត​វិញ ប្រយោជន៍​នឹង​រៀបចំ​មនុស្ស​១​ពួក​ទុក​ជា​ស្រេច សំរាប់​ជា​រាស្ត្រ​របស់​ព្រះអម្ចាស់  <span class="verse" id="V18">១៨&nbsp;</span>សាការី​សួរ​ទេវតា​ថា តើ​ខ្ញុំ​នឹង​ដឹង​សេចក្តី​នោះ​បាន ដោយសារ​អ្វី ដ្បិត​ខ្ញុំ​សោត​ក៏​ចាស់​ហើយ ប្រពន្ធ​ខ្ញុំ​ក៏​ចាស់​ណាស់​ដែរ  <span class="verse" id="V19">១៩&nbsp;</span>ទេវតា​ឆ្លើយ​តប​នឹង​លោក​ថា ខ្ញុំ​នេះ ឈ្មោះ​កាព្រីយ៉ែល ដែល​ឈរ​នៅ​ចំពោះ​ព្រះ ទ្រង់​បាន​ចាត់​ខ្ញុំ​ឲ្យ​មក​និយាយ​នឹង​លោក ហើយ​ប្រកាស​ប្រាប់​ដំណឹង​ល្អ​នេះ  <span class="verse" id="V20">២០&nbsp;</span>មើល​លោក​នឹង​ត្រូវ​គ និយាយ​មិន​បាន ដរាប​ដល់​ថ្ងៃ​ដែល​ការ​ទាំង​នេះ​កើត​មក ពី​ព្រោះ​លោក​មិន​បាន​ជឿ​ពាក្យ​ខ្ញុំ ដែល​នឹង​សំរេច​នៅ​វេលា​កំណត់​នោះ​ទេ។ </div><div class='p'> <span class="verse" id="V21">២១&nbsp;</span>ឯ​បណ្តា​មនុស្ស​គេ​នៅ​ចាំ​សាការី ក៏​នឹក​ប្លែក​ពី​លោក ដែល​នៅ​ក្នុង​ព្រះវិហារ​ជា​យូរ​ម៉្លេះ  <span class="verse" id="V22">២២&nbsp;</span>កាល​លោក​ចេញ​មក លោក​និយាយ​នឹង​គេ​មិន​បាន​ទេ គេ​ក៏​យល់​ឃើញ​ថា លោក​បាន​ឃើញ​ការ​ជាក់​ស្តែង​ណា​មួយ នៅ​ក្នុង​ព្រះវិហារ​ជា​មិន​ខាន ដោយ​លោក​ធ្វើ​គ្រឿង​សំគាល់​ឲ្យ​ដឹង ហើយ​ក៏​នៅ​តែ​គ  <span class="verse" id="V23">២៣&nbsp;</span>កាល​វេលា​ដែល​ការងារ​លោក​បាន​សំរេច​ហើយ នោះ​លោក​ក៏​ត្រឡប់​ទៅ​ផ្ទះ​វិញ  <span class="verse" id="V24">២៤&nbsp;</span>គ្រា​ក្រោយ​នោះ អេលីសាបិត ជា​ប្រពន្ធ​លោក នាង​មាន​ផ្ទៃ​ពោះ រួច​ក៏​លាក់​ខ្លួន​នៅ​៥​ខែ ដោយ​ថា  <span class="verse" id="V25">២៥&nbsp;</span>ព្រះអម្ចាស់​ទ្រង់​បាន​ប្រោស​ខ្ញុំ​យ៉ាង​ដូច្នេះ ក្នុង​គ្រា​ដែល​ទ្រង់​ទត​មក​ខ្ញុំ ដើម្បី​នឹង​ដោះ​សេចក្តី​អាម៉ាស់​ខ្មាស​របស់​ខ្ញុំ នៅ​កណ្តាល​មនុស្ស​ចេញ។ </div><div class='s'>ទេវតា​ជូន​ដំណឹង​អំពី​កំណើត​ព្រះយេស៊ូវ </div><div class='p'> <span class="verse" id="V26">២៦&nbsp;</span>កន្លង​៦​ខែ​ក្រោយ​នោះ​មក ព្រះ​ទ្រង់​ចាត់​ទេវតា​កាព្រីយ៉ែល ឲ្យ​ទៅ​ឯ​នាង​ព្រហ្មចារី​ម្នាក់ ដែល​នៅ​ភូមិ​ណាសារ៉ែត ក្នុង​ស្រុក​កាលីឡេ  <span class="verse" id="V27">២៧&nbsp;</span>ជា​ស្ត្រី​ដែល​បាន​បំរុង​ទុក​ឲ្យ​មនុស្ស​ម្នាក់​ឈ្មោះ​យ៉ូសែប ជា​ពូជ​ហ្លួង​ដាវីឌ នាង​នោះ​ឈ្មោះ​ម៉ារា  <span class="verse" id="V28">២៨&nbsp;</span>ទេវតា​ក៏​ចូល​មក​ឯ​នាង​ពោល​ថា ជំរាប​សួរ​នាង ឱ​នាង​ដែល​ប្រកប​ដោយ​ព្រះគុណ​អើយ ព្រះអម្ចាស់​ទ្រង់​គង់​នៅ​ជា​មួយ​នឹង​នាង ក្នុង​បណ្តា​ពួក​ស្រីៗ នាង​ជា​ស្រ្តី​មាន​ពរ​ពិត  <span class="verse" id="V29">២៩&nbsp;</span>នាង​មាន​សេចក្តី​ភាំង ដោយ​ឮ​ពាក្យ​នោះ ហើយ​រិះគិត​ក្នុង​ចិត្ត ពី​ពាក្យ​ជំរាប​សួរ​យ៉ាង​នោះ​មាន​ន័យ​ដូច​ម្តេច  <span class="verse" id="V30">៣០&nbsp;</span>តែ​ទេវតា​និយាយ​ថា កុំ​ខ្លាច​អី ម៉ារា​អើយ ដ្បិត​ព្រះ​បាន​ប្រោស​មេត្តា​ដល់​នាង​ហើយ  <span class="verse" id="V31">៣១&nbsp;</span>មើល នាង​នឹង​មាន​គភ៌​ប្រសូត​បាន​បុត្រា​១ ដែល​នាង​ត្រូវ​ថ្វាយ​ព្រះនាម​ថា «យេស៊ូវ»  <span class="verse" id="V32">៣២&nbsp;</span>បុត្រ​នោះ​នឹង​បាន​ជា​ធំ​ឧត្តម ហើយ​គេ​នឹង​ហៅ​ទ្រង់ ជា​ព្រះរាជបុត្រា​នៃ​ព្រះ​ដ៏​ខ្ពស់​បំផុត ព្រះអម្ចាស់​ដ៏​ជា​ព្រះ ទ្រង់​នឹង​ប្រទាន​រាជ្យ​នៃ​ហ្លួង​ដាវីឌ ជា​ឰយុកោ​ទ្រង់​ថ្វាយ​ទ្រង់​សោយ  <span class="verse" id="V33">៣៣&nbsp;</span>ទ្រង់​នឹង​សោយ​រាជ្យ​លើ​ពួក​វង្ស​របស់​យ៉ាកុប នៅ​អស់​កល្ប​រៀង​ទៅ ហើយ​រាជ្យ​ទ្រង់​នឹង​មិន​ផុត​ឡើយ  <span class="verse" id="V34">៣៤&nbsp;</span>តែ​ម៉ារា​សួរ​ទេវតា​ថា ខ្ញុំ​មិន​ស្គាល់​ប្រុស​ណា​ផង ដូច្នេះ តើ​ធ្វើ​ដូច​ម្តេច​នឹង​ឲ្យ​ការ​នេះ​សំរេច​បាន  <span class="verse" id="V35">៣៥&nbsp;</span>ទេវតា​ក៏​ឆ្លើយ​ថា ព្រះវិញ្ញាណ​បរិសុទ្ធ​នឹង​យាង​មក​សណ្ឋិត​លើ​នាង ហើយ​ព្រះចេស្តា​នៃ​ព្រះ​ដ៏​ខ្ពស់​បំផុត នឹង​មក​គ្រប​បាំង​នាង​ដោយ​ស្រមោល ហេតុ​ដូច្នេះ បុត្រ​បរិសុទ្ធ​ដែល​នឹង​ប្រសូត​មក​នោះ ត្រូវ​ហៅ​ថា​ជា​ព្រះរាជ​បុត្រា​នៃ​ព្រះ  <span class="verse" id="V36">៣៦&nbsp;</span>មើល ឥឡូវ​អេលីសាបិត ជា​ញាតិ​នាង ក៏​មាន​ផ្ទៃ​ពោះ​ជា​កូន​ប្រុស ក្នុង​ការ​ដែល​ចាស់​ហើយ​ដែរ គឺ​អ្នក​ដែល​គេ​បាន​ហៅ​ថា​ជា​ស្រ្តី​អារ នោះ​នាង​មាន​ផ្ទៃ​ពោះ​៦​ខែ​មក​ហើយ  <span class="verse" id="V37">៣៧&nbsp;</span>ដ្បិត​ការ​អ្វី​ដែល​ព្រះ​ទ្រង់​ធ្វើ​ពុំ​បាន នោះ​គ្មាន​សោះ​ឡើយ  <span class="verse" id="V38">៣៨&nbsp;</span>នោះ​ម៉ារា​និយាយ​ថា មើល ខ្ញុំ​នេះ​ជា​អ្នក​បំរើ​របស់​ព្រះអម្ចាស់ ដូច្នេះ សូម​ឲ្យ​បាន​សំរេច​ដូច​ពាក្យ​លោក​ចុះ រួច​ទេវតា​ក៏​ថយ​ចេញ​ពី​នាង​បាត់​ទៅ។ </div><div class='s'>នាង​ម៉ារា​ទៅ​សួរ​សុខ​ទុក្ខ​នាង​អេលីសាបិត </div><div class='p'> <span class="verse" id="V39">៣៩&nbsp;</span>នៅ​គ្រា​នោះ ម៉ារា​ក៏​ក្រោក​ឡើង ទៅ​ឯ​ស្រុក​ភ្នំ​ជា​ប្រញាប់ ដល់​ភូមិ​១​ក្នុង​ខេត្ត​យូដា  <span class="verse" id="V40">៤០&nbsp;</span>ក៏​ចូល​ទៅ​ក្នុង​ផ្ទះ​សាការី ជំរាប​សួរ​ដល់​អេលីសាបិត  <span class="verse" id="V41">៤១&nbsp;</span>កាល​អេលីសាបិត​បាន​ឮ​ពាក្យ​ម៉ារា​ជំរាប​សួរ នោះ​កូន​ក៏​បង្រះ​នៅ​ក្នុង​ផ្ទៃ រួច​គាត់​បាន​ពេញ​ជា​ព្រះវិញ្ញាណ​បរិសុទ្ធ  <span class="verse" id="V42">៤២&nbsp;</span>ក៏​បន្លឺ​សំឡេង​យ៉ាង​ខ្លាំង​ថា ក្នុង​បណ្តា​ពួក​ស្រីៗ គឺ​នាង​ហើយ ជា​ស្ត្រី​មាន​ពរ​ពិត ព្រម​ទាំង​កូន​នៅ​ក្នុង​ផ្ទៃ​នាង​ផង  <span class="verse" id="V43">៤៣&nbsp;</span>ដូច​ម្តេច​ហ្ន៎ បាន​ជា​ដល់​ទៅ​ព្រះមាតា​ព្រះអម្ចាស់​នៃ​ខ្ញុំ​ក៏​មក​សួរ​ដូច្នេះ​ដែរ  <span class="verse" id="V44">៤៤&nbsp;</span>ដ្បិត​មើល កាល​សំឡេង​នាង​ជំរាប​សួរ​ឮ​មក​ដល់​ត្រចៀក​ខ្ញុំ នោះ​កូន​នៅ​ក្នុង​ពោះ​ខ្ញុំ​ក៏​បង្រះ​ដោយ​សេចក្តី​អំណរ  <span class="verse" id="V45">៤៥&nbsp;</span>នាង​មាន​ពរ​ហើយ ដោយ​នាង​បាន​ជឿ ដ្បិត​សេចក្តី​ដែល​ព្រះអម្ចាស់​មាន​ព្រះបន្ទូល​មក​នាង នោះ​នឹង​បាន​សំរេច​ជា​មិន​ខាន។ </div><div class='s'>ទំនុកដំកើង​របស់​នាង​ម៉ារា </div><div class='p'> <span class="verse" id="V46">៤៦&nbsp;</span>រួច​ម៉ារា​និយាយ​ឡើង​ថា ព្រលឹង​ខ្ញុំ​លើក​ដំកើង​ព្រះអម្ចាស់  <span class="verse" id="V47">៤៧&nbsp;</span>វិញ្ញាណ​ខ្ញុំ​ក៏​រីករាយ​នឹង​ព្រះ​ដ៏​ជា​ព្រះអង្គ​សង្គ្រោះ​នៃ​ខ្ញុំ  <span class="verse" id="V48">៤៨&nbsp;</span>ដ្បិត​ទ្រង់​បាន​ទត​មើល​សណ្ឋាន​ទាប​ថោក​របស់​ខ្ញុំ ជា​បាវ​បំរើ​ទ្រង់ មើល​ចុះ ពី​នេះ​ទៅ​មុខ គ្រប់​ទាំង​ដំណ​មនុស្ស​នឹង​រាប់​ខ្ញុំ​ថា ជា​អ្នក​មាន​ពរ  <span class="verse" id="V49">៤៩&nbsp;</span>ពី​ព្រោះ​ព្រះ​ដ៏​មាន​ព្រះចេស្តា ទ្រង់​បាន​ប្រោស​សេចក្តី​យ៉ាង​ល្អ​វិសេស​ដល់​ខ្ញុំ ព្រះនាម​ទ្រង់​បរិសុទ្ធ  <span class="verse" id="V50">៥០&nbsp;</span>ទ្រង់​មាន​សេចក្តី​មេត្តាករុណា​ដល់​គ្រប់​ទាំង​ដំណ​មនុស្ស ដែល​គេ​កោតខ្លាច​ទ្រង់​ត​រៀង​ទៅ  <span class="verse" id="V51">៥១&nbsp;</span>ទ្រង់​បាន​សំដែង​ឫទ្ធិ ដោយ​ព្រះហស្ត​ទ្រង់ ព្រម​ទាំង​កំចាត់កំចាយ​មនុស្ស​អំនួត ដោយសារ​គំនិត​ដែល​នៅ​ក្នុង​ចិត្ត​ខ្លួន​គេ  <span class="verse" id="V52">៥២&nbsp;</span>ទាំង​ទំលាក់​ស្តេច​ពី​បល្ល័ង្ក​ចេញ ហើយ​លើក​មនុស្ស​រាបសា​ឡើង​វិញ  <span class="verse" id="V53">៥៣&nbsp;</span>ឯ​មនុស្ស​ឃ្លាន ទ្រង់​បាន​ចំអែត​ដោយ​របស់​ល្អ តែ​ពួក​អ្នក​មាន ទ្រង់​បាន​បណ្តេញ​ឲ្យ​ទៅ​ទទេ​វិញ  <span class="verse" id="V54">៥៤&nbsp;</span>ទ្រង់​បាន​ជួយ​អ៊ីស្រាអែល ជា​អ្នក​បំរើ​ទ្រង់ ឲ្យ​បាន​នឹក​ចាំ​ពី​សេចក្តី​មេត្តាករុណា​ទ្រង់  <span class="verse" id="V55">៥៥&nbsp;</span>ដូច​ជា​ទ្រង់​មាន​ព្រះបន្ទូល​នឹង​ពួក​ឰយុកោ​យើង គឺ​នឹង​លោក​អ័ប្រាហាំ ហើយ​នឹង​ពូជ​លោក​ជា​រៀង​រាប​ដរាប​ត​មក  <span class="verse" id="V56">៥៦&nbsp;</span>ម៉ារា​ក៏​នៅ​ជា​មួយ​នឹង​អេលីសាបិត ប្រហែល​ជា​៣​ខែ ទើប​ត្រឡប់​ទៅ​ផ្ទះ​ខ្លួន​វិញ។ </div><div class='s'>កំណើត​លោក​យ៉ូហាន-បាទីស្ទ </div><div class='p'> <span class="verse" id="V57">៥៧&nbsp;</span>រីឯ​ពេល​ដែល​អេលីសាបិត ត្រូវ​សំរាល​កូន ក៏​មក​ដល់ ហើយ​នាង​សំរាល​បាន​កូន​ប្រុស  <span class="verse" id="V58">៥៨&nbsp;</span>ចំណែក​ពួក​អ្នក​ជិត​ខាង និង​ញាតិ​សន្តាន​គាត់​ទាំង​ប៉ុន្មាន​ក៏​ឮ​ថា ព្រះអម្ចាស់​បាន​ចំរើន​សេចក្តី​មេត្តាករុណា​ដល់​គាត់ ហើយ​គេ​មាន​សេចក្តី​រីករាយ​អរ​សប្បាយ​ជា​មួយ​នឹង​គាត់  <span class="verse" id="V59">៥៩&nbsp;</span>ដល់​ថ្ងៃ​ទី​៨ គេ​មក​ដើម្បី​កាត់​ស្បែក​ទារក​នោះ ក៏​ឲ្យ​ឈ្មោះ​ថា សាការី តាម​ឈ្មោះ​ឪពុក  <span class="verse" id="V60">៦០&nbsp;</span>តែ​ម្តាយ​ឆ្លើយ​ឡើង​ថា ទេ ត្រូវ​ឲ្យ​ឈ្មោះ យ៉ូហាន វិញ  <span class="verse" id="V61">៦១&nbsp;</span>គេ​ឆ្លើយ​ទៅ​គាត់​ថា ក្នុង​ពួក​ញាតិ​សន្តាន​អ្នក គ្មាន​អ្នក​ណា​ដែល​មាន​ឈ្មោះ​នោះ​ទេ  <span class="verse" id="V62">៦២&nbsp;</span>គេ​ក៏​ធ្វើ​គ្រឿង​សំគាល់ សួរ​ដល់​ឪពុក តើ​លោក​ចង់​ឲ្យ​ឈ្មោះ​អ្វី​ដល់​កូន  <span class="verse" id="V63">៦៣&nbsp;</span>លោក​សូម​ក្តារខៀន​មក​សរសេរ​ថា វា​ឈ្មោះ​យ៉ូហាន នោះ​គេ​មាន​សេចក្តី​អស្ចារ្យ​ទាំង​អស់​គ្នា  <span class="verse" id="V64">៦៤&nbsp;</span>ខណៈ​នោះ មាត់​លោក​បើក​ឡើង​ជា​១​រំពេច អណ្តាត​ក៏​រលាស់​បាន ហើយ​លោក​ពណ៌នា​សរសើរ​ដល់​ព្រះ  <span class="verse" id="V65">៦៥&nbsp;</span>ឯ​មនុស្ស​ដែល​នៅ​ជុំវិញ​ទាំង​ប៉ុន្មាន ក៏​កើត​មាន​សេចក្តី​ភ័យ​ខ្លាច រួច​គេ​រ៉ាយរ៉ាប់​រឿង​នេះ​ទួទៅ​ពេញ​ក្នុង​ស្រុក​ភ្នំ​របស់​ខេត្ត​យូដា  <span class="verse" id="V66">៦៦&nbsp;</span>ហើយ​អស់​អ្នក​ដែល​ឮ ក៏​ទុក​តែ​ក្នុង​ពោះ​ដោយ​ថា ដូច្នេះ តើ​កូន​នេះ​នឹង​បាន​ជា​អ្វី ព្រះហស្ត​ព្រះអម្ចាស់ក៏​នៅ​ជា​មួយ​នឹង​វា។ </div><div class='s'>ទំនុកដំកើង​របស់​លោក​សាការី </div><div class='p'> <span class="verse" id="V67">៦៧&nbsp;</span>រីឯ​សាការី ជា​ឪពុក ក៏​បាន​ពេញ​ជា​ព្រះវិញ្ញាណ​បរិសុទ្ធ ហើយ​ទាយ​ថា  <span class="verse" id="V68">៦៨&nbsp;</span>សូម​ឲ្យ​ព្រះអម្ចាស់ ជា​ព្រះ​នៃ​សាសន៍​អ៊ីស្រាអែល បាន​ប្រកប​ដោយ​ព្រះគុណ ពី​ព្រោះ​ទ្រង់​បាន​ទត​មើល ហើយ​ប្រោស​លោះ​រាស្ត្រ​ទ្រង់  <span class="verse" id="V69">៦៩&nbsp;</span>ព្រម​ទាំង​បង្កើត​ព្រះ​ដ៏​មាន​ឥទ្ធិឫទ្ធិ នៅ​ក្នុង​ពូជ​ហ្លួង​ដាវីឌ ជា​អ្នក​បំរើ​ទ្រង់ សំរាប់​នឹង​ជួយ​សង្គ្រោះ​យើង​ផង  <span class="verse" id="V70">៧០&nbsp;</span>ដូច​ជា​ទ្រង់​មាន​ព្រះបន្ទូល ដោយ​មាត់​ពួក​ហោរា​បរិសុទ្ធ​របស់​ទ្រង់​តាំង​ពី​បុរាណ​មក  <span class="verse" id="V71">៧១&nbsp;</span>គឺ​ជា​សេចក្តី​សង្គ្រោះ ឲ្យ​រួច​ពី​ខ្មាំងសត្រូវ​យើង ហើយ​ពី​កណ្តាប់​ដៃ​នៃ​អស់​អ្នក​ណា​ដែល​ស្អប់​យើង  <span class="verse" id="V72">៧២&nbsp;</span>ដើម្បី​នឹង​សំរេច​សេចក្តី​មេត្តាករុណា ដល់​ពួក​ឰយុកោ​យើង ហើយ​នឹង​នឹក​ចាំ ពី​សេចក្តី​សញ្ញា​បរិសុទ្ធ​របស់​ទ្រង់  <span class="verse" id="V73">៧៣&nbsp;</span>គឺ​ជា​សម្បថ ដែល​ទ្រង់​បាន​ស្បថ​នឹង​លោក​អ័ប្រាហាំ ជា​ឰយុកោ​យើង​ថា  <span class="verse" id="V74">៧៤&nbsp;</span>នឹង​បើក​ឲ្យ​យើង​បាន​សង្គ្រោះ រួច​ពី​កណ្តាប់​ដៃ​ពួក​ខ្មាំងសត្រូវ ដើម្បី​ឲ្យ​បាន​បំរើ​ទ្រង់ ឥត​ភ័យ​ខ្លាច  <span class="verse" id="V75">៧៥&nbsp;</span>ដោយ​សេចក្តី​បរិសុទ្ធ និង​សេចក្តី​សុចរិត នៅ​ចំពោះ​ទ្រង់ អស់​១​ជីវិត​យើង  <span class="verse" id="V76">៧៦&nbsp;</span>ឯ​ឯង​ទារក​អើយ គេ​នឹង​ហៅ​ឯង​ជា​ហោរា​នៃ​ព្រះ​ដ៏​ខ្ពស់​បំផុត ដ្បិត​ឯង​នឹង​ដើរ​ចំពោះ​ព្រះអម្ចាស់ ដើម្បី​នឹង​រៀបចំ​ផ្លូវ​ថ្វាយ​ទ្រង់  <span class="verse" id="V77">៧៧&nbsp;</span>ប្រយោជន៍​ឲ្យ​រាស្ត្រ​ទ្រង់​បាន​ស្គាល់​សេចក្តី​សង្គ្រោះ ជា​ការ​ប្រោស​ឲ្យ​គេ​រួច​ពី​បាប  <span class="verse" id="V78">៧៨&nbsp;</span>ដោយ​ព្រោះ​ព្រះហឫទ័យ​មេត្តាករុណា​របស់​ព្រះ​នៃ​យើង ដែល​បណ្តាល​ឲ្យ​បច្ចូសកាល ភ្លឺ​មក​ដល់​យើង​ពី​ស្ថាន​ដ៏​ខ្ពស់  <span class="verse" id="V79">៧៩&nbsp;</span>ដើម្បី​នឹង​បំភ្លឺ​ដល់​ពួក​អ្នក​ដែល​អង្គុយ​ក្នុង​សេចក្តី​ងងឹត ហើយ​ក្នុង​ម្លប់​នៃ​សេចក្តី​ស្លាប់ ប្រយោជន៍​ឲ្យ​បាន​ដំរង់​ជើង​យើង តាម​ផ្លូវ​សុខ​សាន្ត​វិញ។ </div><div class='p'> <span class="verse" id="V80">៨០&nbsp;</span>រីឯ​ទារក​នោះ ក៏​កាន់​តែ​ធំ​ឡើង បាន​ចំរើន​កំឡាំង​ខាង​វិញ្ញាណ​ជា​ខ្លាំង​ឡើង ហើយ​នៅ​តែ​ក្នុង​ទី​រហោស្ថាន ដរាប​ដល់​ថ្ងៃ ដែល​បង្ហាញ​ខ្លួន ឲ្យ​សាសន៍​អ៊ីស្រាអែល​បាន​ឃើញ។ </div><ul class="nav nav-pills">
<li><a href='index.html'>លូកា</a></li>
<li><a href='LUK00.html'>&lt;</a></li>
<li><a href='LUK.html'>១</a></li>
<li><a href='LUK02.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->