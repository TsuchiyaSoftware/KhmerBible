<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ អេសាយ ២៤</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>អេសាយ</a></li>
<li><a href='ISA23.html'>&lt;</a></li>
<li><a href='ISA.html'>២៤</a></li>
<li><a href='ISA25.html'>&gt;</a></li>
</ul>
<div class="main">
 <div class='chapterlabel' id="V0"> ២៤</div><div class='s'>ព្រះជាម្ចាស់​នឹង​វិនិច្ឆ័យ​ទោស​ផែនដី </div><div class='p'>
 <span class="verse" id="V1">១&nbsp;</span>មើល ព្រះយេហូវ៉ា​ទ្រង់​ធ្វើ​ផែនដី​នៅ​ទទេ​សោះ ហើយ​ឲ្យ​ស្ងាត់​សូន្យ ក៏​ធ្វើ​ឲ្យ​ត្រឡប់ត្រឡិន ព្រម​ទាំង​កំចាត់កំចាយ​អស់​ពួក​អ្នក​ដែល​នៅ​ផែនដី​ផង  <span class="verse" id="V2">២&nbsp;</span>នៅ​គ្រា​នោះ​ពួក​សង្ឃ​នឹង​រង​ទុក្ខ​ដូច​ជា​មនុស្ស​ធម្មតា ចៅហ្វាយ​ប្រុស​នឹង​រង​ទុក្ខ​ដូច​ជា​បាវ​ប្រុស ចៅហ្វាយ​ស្រី​នឹង​រង​ទុក្ខ​ដូច​ជា​បាវ​ស្រី អ្នក​លក់​ដូរ​នឹង​រង​ទុក្ខ​ដូច​អ្នក​ទិញ ម្ចាស់​បំណុល​នឹង​រង​ទុក្ខ​ដូច​ជា​កូន​បំណុល ហើយ​អ្នក​ដែល​ឲ្យ​ខ្ចី​យក​ការ នឹង​រង​ទុក្ខ ដូច​ជា​អ្នក​ដែល​ឲ្យ​ការ​ស្មើ​គ្នា​ទាំង​អស់  <span class="verse" id="V3">៣&nbsp;</span>ផែនដី​នឹង​ត្រូវ​ផ្ទីង​ឲ្យ​នៅ​ទទេ​ធេង ហើយ​ស្ងាត់​សូន្យ​ឈឹង ពី​ព្រោះ​ព្រះយេហូវ៉ា​ទ្រង់​បាន​មាន​ព្រះបន្ទូល​ដូច្នេះ​ហើយ  <span class="verse" id="V4">៤&nbsp;</span>ផែនដី​កំពុង​តែ​សោយសោក ហើយ​ស្វិត​ក្រៀម​ទៅ ឯ​លោកីយ៍​ក៏​កំពុង​តែ​រោយរៀវ ហើយ​ស្វិត​ក្រៀម​ដែរ ពួក​អ្នក​ជាន់​ខ្ពស់​នៅ​ផែនដី​គេ​រោយរៀវ​ទៅ  <span class="verse" id="V5">៥&nbsp;</span>ផែនដី​ត្រូវ​ស្មោកគ្រោក​ដោយសារ​ពួក​អ្នក​ដែល​អាស្រ័យ​នៅ ពី​ព្រោះ​គេ​បាន​រំលង​អស់​ទាំង​ក្រឹត្យក្រម គេ​បាន​ធ្វើ​ខុស​នឹង​ច្បាប់​ទាំង​ប៉ុន្មាន ហើយ​ផ្តាច់​សេចក្តី​សញ្ញា​ដ៏​នៅ​អស់​កល្ប​ជានិច្ច​ចេញ  <span class="verse" id="V6">៦&nbsp;</span>ហេតុ​ដូច្នេះ​បាន​ជា​សេចក្តី​បណ្តាសា​បាន​លេប​ស៊ី​ផែនដី ហើយ​ពួក​អ្នក​ដែល​អាស្រ័យ​នៅ ក៏​មាន​ទោស​ទាំង​អស់​គ្នា បាន​ជា​ពួក​អ្នក​អាស្រ័យ​នៅ​នោះ គេ​ត្រូវ​ឆេះ​អស់​រលីង​ទៅ មាន​មនុស្ស​សល់​នៅ​តែ​បន្តិចបន្តួច​ទេ  <span class="verse" id="V7">៧&nbsp;</span>ទឹក​ទំពាំងបាយជូរ​កំពុង​តែ​សោយសោក ហើយ​ដើម​ទំពាំងបាយជូរ​ក៏​ស្វិត​ក្រៀម​ដែរ ឯ​អស់​អ្នក​ដែល​មាន​ចិត្ត​រីករាយ​គេ​ដក​ដង្ហើម​ធំ​វិញ  <span class="verse" id="V8">៨&nbsp;</span>ការ​សប្បាយ​ដោយ​វាយ​ក្រាប់​បាន​បាត់ឈឹង សំឡេង​របស់​ពួក​អ្នក​ដែល​កំពុង​តែ​រីករាយ​ក៏​ផុត ហើយ​សេចក្តី​អំណរ​ដោយ​ដេញ​ស៊ុង​ក៏​អស់​ទៅ  <span class="verse" id="V9">៩&nbsp;</span>គេ​នឹង​មិន​ផឹក​ស្រា​ទំពាំងបាយជូរ​ទាំង​ច្រៀង​ទៀត​ឡើយ ឯ​គ្រឿង​ស្រវឹង នឹង​ទៅ​ជា​ល្វីង ដល់​អស់​អ្នក​ដែល​ធ្លាប់​ផឹក  <span class="verse" id="V10">១០&nbsp;</span>ទី​ក្រុង​ដែល​ចោល​ស្ងាត់​នឹង​ត្រូវ​រំលំរំលាង គ្រប់​ទាំង​ផ្ទះ​បាន​បិទ​ទ្វារ មិន​ឲ្យ​មាន​អ្នក​ណា​ចូល​ឡើយ  <span class="verse" id="V11">១១&nbsp;</span>នៅ​តាម​ផ្លូវ​មាន​ឮ​សំឡេង​គេ​ស្រែក​រក​ស្រា​ទំពាំងបាយជូរ សេចក្តី​អំណរ​ទាំង​អស់​បាន​ងងឹត​ទៅ ហើយ​សេចក្តី​រីករាយ​នៅ​ក្នុង​ស្រុក​ក៏​បាត់​អស់​ដែរ  <span class="verse" id="V12">១២&nbsp;</span>នៅ​ក្នុង​ទី​ក្រុង​សុទ្ធ​តែ​ស្ងាត់​ឈឹង​ទទេ ហើយ​ទ្វារ​ក្រុង​ក៏​ត្រូវ​វាយ​បំបាក់​ចុះ  <span class="verse" id="V13">១៣&nbsp;</span>ដ្បិត​នៅ​ក្នុង​បណ្តាជនជាតិ​ដែល​នៅ​កណ្តាល​ផែនដី នឹង​ត្រូវ​បាន​ដូច្នោះ ដូច​ជា​ការ​អង្រួន​ដើម​អូលីវ ហើយ​ដូច​ការ​បេះ​សន្សំ​ផ្លែ​ទំពាំងបាយជូរ ក្រោយ​ដែល​បេះ​រួច​ពី​ជាន់​ដើម​ជា​ស្រេច​ហើយ។  <span class="verse" id="V14">១៤&nbsp;</span>ពួក​អ្នក​ទាំង​នេះ​នឹង​បន្លឺ​ឡើង ហើយ​ស្រែក​ដោយ​អំណរ គេ​នឹង​ស្រែក​ឡើង​ជា​ខ្លាំង​ពី​ខាង​សមុទ្រ ដោយ​ព្រោះ​ឫទ្ធានុភាព​នៃ​ព្រះយេហូវ៉ា  <span class="verse" id="V15">១៥&nbsp;</span>ដូច្នេះ​ចូរ​លើក​ដំកើង​ព្រះយេហូវ៉ា​នៅ​ទិស​ខាង​កើត​ដែរ គឺ​លើក​ព្រះនាម​ព្រះយេហូវ៉ា ជា​ព្រះ​នៃ​សាសន៍​អ៊ីស្រាអែល នៅ​ស្រុក​ក្បែរ​សមុទ្រ  <span class="verse" id="V16">១៦&nbsp;</span>យើង​បាន​ឮ​បទ​ចំរៀង​មក​ពី​ចុង​ផែនដី​បំផុត​ថា សិរី​សួស្តី​ចូរ​មាន​ដល់​ព្រះ​ដ៏​សុចរិត តែ​ខ្ញុំ​បាន​និយាយ​ថា ខ្ញុំ​កំពុង​តែ​រីងរៃ​ទៅ វរហើយ​ខ្ញុំៗ​កំពុង​តែ​រីងរៃ​ទៅ ពួក​មនុស្ស​ឧបាយ គេ​បាន​ប្រព្រឹត្ត​ដោយ​កិច្ចកល​របស់​គេ អើ ពួក​មនុស្ស​ឧបាយ គេ​បាន​ប្រព្រឹត្ត​ដោយ​កិច្ចកល​ជា​ខ្លាំង  <span class="verse" id="V17">១៧&nbsp;</span>ឱ​មនុស្ស​នៅ​ផែនដី​អើយ សេចក្តី​តក់ស្លុត រណ្តៅ និង​អន្ទាក់​គ្រប​លើ​ឯង​ហើយ  <span class="verse" id="V18">១៨&nbsp;</span>ដូច្នេះ​អ្នក​ណា​ដែល​រត់​ពី​សូរ​ដែល​នាំ​ឲ្យ​តក់ស្លុត នោះ​នឹង​ធ្លាក់​ទៅ​ក្នុង​រណ្តៅ ហើយ​អ្នក​ណា​ដែល​ឡើង​រួច​ពី​រណ្តៅ នោះ​នឹង​ជាប់​អន្ទាក់​វិញ ពី​ព្រោះ​បង្អួច​នៅ​ស្ថាន​លើ​បាន​បើក​ចំហ​ហើយ ឯ​ឫស​ផែនដី​ក៏​ញាប់ញ័រ​ដែរ  <span class="verse" id="V19">១៩&nbsp;</span>ឯ​ផែនដី​ត្រូវ​បែក​បាក់​អស់​រលីង ផែនដី​ត្រូវ​អង្រួន​ជា​ខ្លាំង  <span class="verse" id="V20">២០&nbsp;</span>ផែនដី​នឹង​ទ្រេតទ្រោត ដូច​ជា​មនុស្ស​ស្រវឹង ហើយ​នឹង​ត្រូវ​យោល​ទៅ​ដូច​ជា​អង្រឹង ឯ​អំពើ​រំលង​របស់​មនុស្ស​លោក នឹង​សង្កត់​លើ​ជា​យ៉ាង​ធ្ងន់ គេ​នឹង​ត្រូវ​ដួល​ឥត​ងើប​ឡើង​វិញ​ឡើយ។ </div><div class='s'>ចុង​បញ្ចប់​របស់​អាណាចក្រ​នានា </div><div class='p'> <span class="verse" id="V21">២១&nbsp;</span>នៅ​គ្រា​នោះ ព្រះយេហូវ៉ា​ទ្រង់​នឹង​ផ្ចាញ់ផ្ចាល​នៅ​លើ​មេឃ ចំពោះ​ពួក​ពលបរិវារ​នៃ​ស្ថាន​ខ្ពស់ ព្រម​ទាំង​ពួក​ស្តេច​នៃ​លោកីយ៍​នៅ​ផែនដី​ដែរ  <span class="verse" id="V22">២២&nbsp;</span>គេ​នឹង​ត្រូវ​ប្រមូល​គ្នា​ដូច​ជា​ឈ្លើយ​ដែល​ប្រមូល​ទុក​ក្នុង​រំលុង ហើយ​នឹង​ត្រូវ​ឃុំ​នៅ​ក្នុង​គុក ក្រោយ​មក​ជា​យូរ​ថ្ងៃ គេ​ត្រូវ​រង​ទោស  <span class="verse" id="V23">២៣&nbsp;</span>គ្រា​នោះ​ព្រះចន្ទ​នឹង​ត្រូវ​ជ្រប់​មុខ ហើយ​ព្រះអាទិត្យ​នឹង​ត្រូវ​អៀនខ្មាស ដោយ​ព្រះយេហូវ៉ា​នៃ​ពួក​ពលបរិវារ​ទ្រង់​សោយរាជ្យ​នៅ​លើ​ភ្នំ​ស៊ីយ៉ូន​នា​ក្រុង​យេរូសាឡិម នោះ​នឹង​មាន​សិរីល្អ​នៅ​ចំពោះ​មុខ​ពួក​ចាស់ទុំ​របស់​ទ្រង់។ </div><ul class="nav nav-pills">
<li><a href='index.html'>អេសាយ</a></li>
<li><a href='ISA23.html'>&lt;</a></li>
<li><a href='ISA.html'>២៤</a></li>
<li><a href='ISA25.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->