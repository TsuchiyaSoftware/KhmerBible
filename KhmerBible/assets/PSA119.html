<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ១១៩</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA118.html'>&lt;</a></li>
<li><a href='PSA.html'>១១៩</a></li>
<li><a href='PSA120.html'>&gt;</a></li>
</ul>
<div class="main">
 <div class='chapterlabel' id="V0"> ១១៩</div><div class='s'>ក្រឹត្យ​វិន័យ​របស់​ព្រះ </div><div class='q'>
 <span class="verse" id="V1">១&nbsp;</span>មាន​ពរ​ហើយ អស់​អ្នក​ដែល​ផ្លូវ​ប្រព្រឹត្ត </div><div class='q2'>របស់​ខ្លួន​បាន​គ្រប់​លក្ខណ៍ </div><div class='q2'>គឺ​ជា​អ្នក​ដែល​ដើរ​តាម​ក្រឹត្យវិន័យ​របស់​ព្រះយេហូវ៉ា </div><div class='q'> <span class="verse" id="V2">២&nbsp;</span>មាន​ពរ​ហើយ អស់​អ្នក​ដែល​រក្សា​ទុក​នូវ​សេចក្តី​បន្ទាល់ </div><div class='q2'>របស់​ទ្រង់ </div><div class='q2'>ជា​អ្នក​ដែល​ស្វែង​រក​ទ្រង់​ឲ្យ​អស់​ពី​ចិត្ត </div><div class='q'> <span class="verse" id="V3">៣&nbsp;</span>អើ ពួក​នោះ​មិន​ដែល​ប្រព្រឹត្ត​អំពើ​ទុច្ចរិត​ឡើយ </div><div class='q2'>គឺ​គេ​ដើរ​តាម​ផ្លូវ​របស់​ទ្រង់​វិញ </div><div class='q'> <span class="verse" id="V4">៤&nbsp;</span>ទ្រង់​បាន​ប្រកាស​សេចក្តី​បញ្ញត្ត​របស់​ទ្រង់​មក </div><div class='q2'>ដើម្បី​ឲ្យ​យើង​ខ្ញុំ​បាន​កាន់​តាម​ដោយ​ម៉ត់ចត់ </div><div class='q'> <span class="verse" id="V5">៥&nbsp;</span>ឱ​បើ​សិន​ណា​ជា​ផ្លូវ​ទាំង​ប៉ុន្មាន​របស់​ទូលបង្គំ </div><div class='q2'>បាន​រៀបចំ​ទៅ​អេះ </div><div class='q2'>ដើម្បី​ឲ្យ​បាន​កាន់​តាម​ច្បាប់​ទ្រង់ </div><div class='q'> <span class="verse" id="V6">៦&nbsp;</span>កាល​ណា​ទូលបង្គំ​រាប់​អាន​អស់​ទាំង​សេចក្តី​បង្គាប់​របស់​ទ្រង់ </div><div class='q2'>នោះ​ទូលបង្គំ​នឹង​មិន​ត្រូវ​ខ្មាស​ឡើយ </div><div class='q'> <span class="verse" id="V7">៧&nbsp;</span>កាល​ណា​ទូលបង្គំ​បាន​រៀន​អស់​ទាំង​ខ​ច្បាប់​ដ៏​សុចរិត </div><div class='q2'>របស់​ទ្រង់ </div><div class='q2'>នោះ​ទូលបង្គំ​នឹង​អរ​ព្រះគុណ​ដល់​ទ្រង់ </div><div class='q2'>ដោយ​ចិត្ត​ទៀង​ត្រង់ </div><div class='q'> <span class="verse" id="V8">៨&nbsp;</span>ទូលបង្គំ​នឹង​កាន់​តាម​ច្បាប់​របស់​ទ្រង់ </div><div class='q2'>ឱ​សូម​កុំ​លះ​ចោល​ទូលបង្គំ​ឲ្យ​អស់​រលីង​ឡើយ។ </div><div class='q'> <span class="verse" id="V9">៩&nbsp;</span>៙ មនុស្ស​កំឡោះ​នឹង​សំអាត​ផ្លូវ​ដែល​ខ្លួន​ប្រព្រឹត្ត </div><div class='q2'>ដោយសារ​អ្វី </div><div class='q2'>គឺ​ដោយ​ប្រយ័ត្ន​នឹង​ប្រព្រឹត្ត​តាម​ព្រះបន្ទូល​នៃ​ទ្រង់ </div><div class='q'> <span class="verse" id="V10">១០&nbsp;</span>ទូលបង្គំ​បាន​ស្វែង​រក​ទ្រង់​អស់​ពី​ចិត្ត </div><div class='q2'>ឱ​សូម​កុំ​ឲ្យ​ទូលបង្គំ​វង្វេង​ចេញ​ពី​សេចក្តី​បង្គាប់ </div><div class='q2'>របស់​ទ្រង់​ឡើយ </div><div class='q'> <span class="verse" id="V11">១១&nbsp;</span>ទូលបង្គំ​បាន​កំណត់​ចាំ​ព្រះបន្ទូល​ទ្រង់​ទុក​នៅ​ក្នុង​ចិត្ត </div><div class='q2'>ប្រយោជន៍​កុំ​ឲ្យ​ទូលបង្គំ​ធ្វើ​បាប​នឹង​ទ្រង់​ឡើយ </div><div class='q'> <span class="verse" id="V12">១២&nbsp;</span>ឱ​ព្រះយេហូវ៉ា​អើយ ទ្រង់​មាន​ពរ​ហើយ </div><div class='q2'>សូម​បង្រៀន​អស់​ទាំង​បញ្ញត្ត​របស់​ទ្រង់​ដល់​ទូលបង្គំ </div><div class='q'> <span class="verse" id="V13">១៣&nbsp;</span>បបូរ​មាត់​ទូលបង្គំ​បាន​សំដែង​ពី​គ្រប់​ទាំង​ច្បាប់ </div><div class='q2'>ដែល​ចេញ​ពី​ព្រះឱស្ឋ​ទ្រង់​មក </div><div class='q'> <span class="verse" id="V14">១៤&nbsp;</span>ទូលបង្គំ​បាន​ត្រេកអរ​ក្នុង​ផ្លូវ​ប្រព្រឹត្ត​តាម </div><div class='q2'>សេចក្តី​បន្ទាល់​របស់​ទ្រង់ </div><div class='q2'>ឲ្យ​ស្មើ​នឹង​សេចក្តី​អំណរ​ចំពោះ​ទ្រព្យសម្បត្តិ​គ្រប់​យ៉ាង </div><div class='q'> <span class="verse" id="V15">១៥&nbsp;</span>ទូលបង្គំ​នឹង​រំពឹង​គិត​ពី​សេចក្តី​បញ្ញត្ត​របស់​ទ្រង់ </div><div class='q2'>ហើយ​នឹង​ស្រឡាញ់​រាប់​អាន​អស់​ទាំង​ផ្លូវ​របស់​ទ្រង់ </div><div class='q'> <span class="verse" id="V16">១៦&nbsp;</span>ទូលបង្គំ​នឹង​មាន​ចិត្ត​រីករាយ​ចំពោះ​បញ្ញត្ត​ទ្រង់​ទាំង​ប៉ុន្មាន </div><div class='q2'>ឥត​ភ្លេច​ព្រះបន្ទូល​ទ្រង់​ឡើយ។ </div><div class='q'> <span class="verse" id="V17">១៧&nbsp;</span>៙ សូម​ប្រោស​អ្នក​បំរើ​របស់​ទ្រង់ ដោយ​គុណ​ដ៏​ប្រសើរ </div><div class='q2'>ប្រយោជន៍​ឲ្យ​ទូលបង្គំ​បាន​រស់​នៅ </div><div class='q2'>ហើយ​កាន់​តាម​ព្រះបន្ទូល​ទ្រង់ </div><div class='q'> <span class="verse" id="V18">១៨&nbsp;</span>សូម​បំភ្លឺ​ភ្នែក​ទូលបង្គំ ឲ្យ​បាន​ឃើញ​សេចក្តី​អស្ចារ្យ </div><div class='q2'>នៅ​ក្នុង​ក្រឹត្យវិន័យ​របស់​ទ្រង់ </div><div class='q'> <span class="verse" id="V19">១៩&nbsp;</span>ទូលបង្គំ​ជា​មនុស្ស​គ្រាន់​តែ​ស្នាក់​នៅ​ផែនដី​តែ​ប៉ុណ្ណោះ </div><div class='q2'>សូម​កុំ​លាក់​សេចក្តី​បង្គាប់​របស់​ទ្រង់​នឹង​ទូលបង្គំ​ឡើយ </div><div class='q'> <span class="verse" id="V20">២០&nbsp;</span>ព្រលឹង​ទូលបង្គំ​សង្រេង </div><div class='q2'>ដោយ​នឹក​រឭក​ដល់​ច្បាប់​ទ្រង់​គ្រប់​ពេល​វេលា </div><div class='q'> <span class="verse" id="V21">២១&nbsp;</span>ទ្រង់​បាន​បន្ទោស​មនុស្ស​ឆ្មើងឆ្មៃ </div><div class='q2'>ដែល​ត្រូវ​បណ្តាសា​ហើយ </div><div class='q2'>ជា​ពួក​អ្នក​ដែល​វង្វេង​ចេញ​ពី​សេចក្តី​បង្គាប់​របស់​ទ្រង់ </div><div class='q'> <span class="verse" id="V22">២២&nbsp;</span>សូម​ដក​យក​ការ​ដំនៀល </div><div class='q2'>និង​ការ​មើលងាយ​ពី​ទូលបង្គំ​ចេញ </div><div class='q2'>ដ្បិត​ទូលបង្គំ​បាន​រក្សា​សេចក្តី​បន្ទាល់​របស់​ទ្រង់​ទុក </div><div class='q'> <span class="verse" id="V23">២៣&nbsp;</span>មាន​ទាំង​ពួក​អ្នក​ធំ​បាន​អង្គុយ​ប្រឹក្សា​គ្នា </div><div class='q2'>ទាស់​នឹង​ទូលបង្គំ​ដែរ </div><div class='q2'>អ្នក​បំរើ​របស់​ទ្រង់​បាន​នឹក​រំពឹង​តែ​ពី​សេចក្តី​បញ្ញត្ត </div><div class='q2'>របស់​ទ្រង់​វិញ </div><div class='q'> <span class="verse" id="V24">២៤&nbsp;</span>ទូលបង្គំ​យក​សេចក្តី​បន្ទាល់​ទ្រង់ </div><div class='q2'>ទុក​ជា​សេចក្តី​អំណរ​របស់​ខ្លួន </div><div class='q2'>ហើយ​ជា​សេចក្តី​ដំបូន្មាន​ផង។ </div><div class='q'> <span class="verse" id="V25">២៥&nbsp;</span>៙ ព្រលឹង​ទូលបង្គំ​ឈ្លក់​នៅ​នឹង​ធូលី​ដី </div><div class='q2'>សូម​ប្រោស​ទូលបង្គំ​ឲ្យ​ភ្ងារ​ឡើង តាម​ព្រះបន្ទូល​ទ្រង់ </div><div class='q'> <span class="verse" id="V26">២៦&nbsp;</span>ទូលបង្គំ​បាន​ទូល​សំដែង​ពី​ផ្លូវ​ប្រព្រឹត្ត​របស់​ទូលបង្គំ </div><div class='q2'>ហើយ​ទ្រង់​បាន​ឆ្លើយ​មក </div><div class='q2'>សូម​បង្រៀន​អស់​ទាំង​បញ្ញត្ត​ទ្រង់​មក​ទូលបង្គំ​ផង </div><div class='q'> <span class="verse" id="V27">២៧&nbsp;</span>សូម​ឲ្យ​ទូលបង្គំ​បាន​យល់​ក្នុង​ផ្លូវ​ឱវាទ​របស់​ទ្រង់ </div><div class='q2'>យ៉ាង​នោះ​ទូលបង្គំ​នឹង​នឹក​រំពឹង​ពី​ការ​អស្ចារ្យ​របស់​ទ្រង់ </div><div class='q'> <span class="verse" id="V28">២៨&nbsp;</span>ព្រលឹង​ទូលបង្គំ​រលាយ​ទៅ ដោយ​សេចក្តី​ធ្ងន់​ចិត្ត </div><div class='q2'>សូម​ចំរើន​កំឡាំង​ដល់​ទូលបង្គំ តាម​ព្រះបន្ទូល​នៃ​ទ្រង់ </div><div class='q'> <span class="verse" id="V29">២៩&nbsp;</span>សូម​ដក​ការ​ប្រព្រឹត្ត​ដោយ​ភូតភរ​ពី​ទូលបង្គំ​ចេញ </div><div class='q2'>ហើយ​អនុញ្ញាត​ប្រទាន​ក្រឹត្យវិន័យ​របស់​ទ្រង់​មក​ទូលបង្គំ </div><div class='q2'>ដោយ​ព្រះគុណ </div><div class='q'> <span class="verse" id="V30">៣០&nbsp;</span>ទូលបង្គំ​បាន​រើស​យក​ផ្លូវ​ស្មោះត្រង់​ហើយ </div><div class='q2'>ទូលបង្គំ​បាន​តាំង​ច្បាប់​របស់​ទ្រង់​នៅ​ចំពោះ​ភ្នែក​ដែរ </div><div class='q'> <span class="verse" id="V31">៣១&nbsp;</span>ទូលបង្គំ​កាន់​ខ្ជាប់​តាម​សេចក្តី​បន្ទាល់​របស់​ទ្រង់ </div><div class='q2'>ឱ​ព្រះយេហូវ៉ា​អើយ សូម​កុំ​ឲ្យ​ទូលបង្គំ​ត្រូវ​ខ្មាស​ឡើយ </div><div class='q'> <span class="verse" id="V32">៣២&nbsp;</span>ទូលបង្គំ​នឹង​រត់​ទៅ​តាម​ផ្លូវ​នៃ​សេចក្តី​បង្គាប់​ទ្រង់ </div><div class='q2'>ដ្បិត​ទ្រង់​បាន​ពង្រីក​ចិត្ត​ទូលបង្គំ​ឡើង​ហើយ។ </div><div class='q'> <span class="verse" id="V33">៣៣&nbsp;</span>៙ ឱ​ព្រះយេហូវ៉ា​អើយ សូម​បង្រៀន​ផ្លូវ </div><div class='q2'>នៃ​អស់​ទាំង​បញ្ញត្ត​ទ្រង់​មក​ទូលបង្គំ </div><div class='q2'>នោះ​ទូលបង្គំ​នឹង​កាន់​តាម​ដរាប​ដល់​ចុង​បំផុត </div><div class='q'> <span class="verse" id="V34">៣៤&nbsp;</span>សូម​ប្រទាន​ឲ្យ​ទូលបង្គំ​មាន​យោបល់ នោះ​ទូលបង្គំ </div><div class='q2'>នឹង​កាន់​តាម​ក្រឹត្យវិន័យ​ទ្រង់ </div><div class='q2'>អើ ទូលបង្គំ​នឹង​រក្សា​ទុក​ឲ្យ​អស់​ពី​ចិត្ត​ផង </div><div class='q'> <span class="verse" id="V35">៣៥&nbsp;</span>សូម​បណ្តាល​ឲ្យ​ទូលបង្គំ​ដើរ​ទៅ​តាម​ផ្លូវ​ច្រក​នៃ​សេចក្តី​បង្គាប់ </div><div class='q2'>របស់​ទ្រង់ </div><div class='q2'>ដ្បិត​ទូលបង្គំ​មាន​សេចក្តី​រីករាយ​ក្នុង​ផ្លូវ​នោះ </div><div class='q'> <span class="verse" id="V36">៣៦&nbsp;</span>សូម​ធ្វើ​ឲ្យ​ចិត្ត​ទូលបង្គំ​ល្អៀង​ទៅ​ខាង​សេចក្តី​បន្ទាល់ </div><div class='q2'>របស់​ទ្រង់ </div><div class='q2'>កុំ​ឲ្យ​ល្អៀង​ទៅ​ខាង​សេចក្តី​លោភ​ឡើយ </div><div class='q'> <span class="verse" id="V37">៣៧&nbsp;</span>សូម​បង្វែរ​ភ្នែក​ទូលបង្គំ​មិន​ឲ្យ​មើល​ការ​ឥត​ប្រយោជន៍ </div><div class='q2'>ហើយ​ប្រោស​ឲ្យ​ទូលបង្គំ​មាន​កំឡាំង​ឡើង​ក្នុង​ផ្លូវ​ទ្រង់ </div><div class='q'> <span class="verse" id="V38">៣៨&nbsp;</span>សូម​សំរេច​ដល់​អ្នក​បំរើ​ទ្រង់​តាម​ព្រះបន្ទូល </div><div class='q2'>ជា​សេចក្តី​ដែល​ទុក​សំរាប់​ពួក​អ្នក​កោតខ្លាច​ដល់​ទ្រង់ </div><div class='q'> <span class="verse" id="V39">៣៩&nbsp;</span>សូម​បង្វែរ​សេចក្តី​ដំនៀល​ដែល​ទូលបង្គំ​ខ្លាច​នោះ </div><div class='q2'>ចេញ​ពី​ទូលបង្គំ​ទៅ ដ្បិត​ច្បាប់​នៃ​ទ្រង់​សុទ្ធ​តែ​ល្អ </div><div class='q'> <span class="verse" id="V40">៤០&nbsp;</span>មើល ទូលបង្គំ​បាន​នឹក​អាល័យ​ដល់​បញ្ញត្ត​ទាំង​ប៉ុន្មាន </div><div class='q2'>របស់​ទ្រង់ </div><div class='q2'>សូម​ប្រោស​ឲ្យ​ទូលបង្គំ​មាន​កំឡាំង​ឡើង </div><div class='q2'>ដោយ​សេចក្តី​សុចរិត​របស់​ទ្រង់។ </div><div class='q'> <span class="verse" id="V41">៤១&nbsp;</span>៙ ឱ​ព្រះយេហូវ៉ា​អើយ </div><div class='q2'>សូម​ឲ្យ​សេចក្តី​សប្បុរស​ទ្រង់​ផ្សាយ​មក​ដល់​ខ្លួន​ទូលបង្គំ </div><div class='q2'>គឺ​ជា​សេចក្តី​សង្គ្រោះ​របស់​ទ្រង់ តាម​ព្រះបន្ទូល​ទ្រង់ </div><div class='q'> <span class="verse" id="V42">៤២&nbsp;</span>យ៉ាង​នោះ ទូលបង្គំ​នឹង​មាន​ពាក្យ​ចំឡើយ​ដល់​អ្នក​ណា </div><div class='q2'>ដែល​ត្មះតិះដៀល​ទូលបង្គំ </div><div class='q2'>ដ្បិត​ទូលបង្គំ​ទុក​ចិត្ត​នឹង​ព្រះបន្ទូល​ទ្រង់ </div><div class='q'> <span class="verse" id="V43">៤៣&nbsp;</span>សូម​កុំ​ដក​ព្រះបន្ទូល​ដ៏​ពិត​ចេញ​ពី​មាត់​ទូលបង្គំ </div><div class='q2'>អស់​រលីង​ឡើយ </div><div class='q2'>ដ្បិត​ទូលបង្គំ​បាន​សង្ឃឹម​ដល់​ច្បាប់​នៃ​ទ្រង់ </div><div class='q'> <span class="verse" id="V44">៤៤&nbsp;</span>យ៉ាង​នោះ ទូលបង្គំ​នឹង​កាន់​តាម​ក្រឹត្យវិន័យ​ទ្រង់​ជានិច្ច </div><div class='q2'>នៅ​អស់កល្ប​ជានិច្ច​រៀង​ត​ទៅ </div><div class='q'> <span class="verse" id="V45">៤៥&nbsp;</span>ទូលបង្គំ​នឹង​ដើរ​ទៅ​ដោយ​សេរីភាព </div><div class='q2'>ដ្បិត​ទូលបង្គំ​បាន​ស្វែង​រក​អស់​ទាំង​បញ្ញត្ត​នៃ​ទ្រង់ </div><div class='q'> <span class="verse" id="V46">៤៦&nbsp;</span>ទូលបង្គំ​នឹង​ពោល​ពី​សេចក្តី​បន្ទាល់​របស់​ទ្រង់ </div><div class='q2'>នៅ​ចំពោះ​ពួក​ស្តេច ឥត​ដែល​ត្រូវ​ខ្មាស​ឡើយ </div><div class='q'> <span class="verse" id="V47">៤៧&nbsp;</span>ទូលបង្គំ​នឹង​មាន​ចិត្ត​រីករាយ ដោយសារ​សេចក្តី​បង្គាប់ </div><div class='q2'>របស់​ទ្រង់ </div><div class='q2'>ជា​សេចក្តី​ដែល​ទូលបង្គំ​បាន​ស្រឡាញ់ </div><div class='q'> <span class="verse" id="V48">៤៨&nbsp;</span>ទូលបង្គំ​នឹង​លើក​ដៃ​ប្រណម្យ​ចំពោះ​សេចក្តី​បង្គាប់ </div><div class='q2'>របស់​ទ្រង់ ដែល​ទូលបង្គំ​បាន​ស្រឡាញ់ </div><div class='q2'>ហើយ​នឹង​រំពឹង​គិត​ពី​បញ្ញត្ត​ទ្រង់។ </div><div class='q'> <span class="verse" id="V49">៤៩&nbsp;</span>៙ សូម​ទ្រង់​នឹក​ចាំ​ពី​សេចក្តី​ដែល​ទ្រង់​មាន​ព្រះបន្ទូល </div><div class='q2'>ដល់​អ្នក​បំរើ​ទ្រង់ </div><div class='q2'>ជា​សេចក្តី​ដែល​នាំ​ឲ្យ​ទូលបង្គំ​មាន​សេចក្តី​សង្ឃឹម </div><div class='q'> <span class="verse" id="V50">៥០&nbsp;</span>នេះ​ហើយ​ជា​សេចក្តី​កំសាន្ត​ចិត្ត​ដល់​ទូលបង្គំ </div><div class='q2'>ក្នុង​វេលា​ដែល​ទូលបង្គំ​កើត​ទុក្ខ​ព្រួយ </div><div class='q2'>គឺ​ព្រះបន្ទូល​ទ្រង់​បាន​ប្រោស ឲ្យ​ទូលបង្គំ​មាន​កំឡាំង​ឡើង </div><div class='q'> <span class="verse" id="V51">៥១&nbsp;</span>ពួក​អ្នក​ឆ្មើងឆ្មៃ​បាន​មើលងាយ​ទូលបង្គំ​ពន់ពេក </div><div class='q2'>ប៉ុន្តែ​ទូលបង្គំ​មិន​បាន​បែរ​ចេញ​ពី​ក្រឹត្យវិន័យ​ទ្រង់​ឡើយ </div><div class='q'> <span class="verse" id="V52">៥២&nbsp;</span>ឱ​ព្រះយេហូវ៉ា​អើយ ទូលបង្គំ​បាន​នឹក​ចាំ​ពី​បញ្ញត្ត​ទ្រង់ </div><div class='q2'>ដ៏​មាន​ពី​បុរាណ​មក ជា​ការ​នាំ​ឲ្យ​ទូលបង្គំ​បាន​ក្សាន្ត​ចិត្ត </div><div class='q'> <span class="verse" id="V53">៥៣&nbsp;</span>ទូលបង្គំ​មាន​សេចក្តី​គ្នាន់ក្នាញ់​មក​គ្រប​សង្កត់​ចិត្ត </div><div class='q2'>ដោយ​ព្រោះ​មនុស្ស​អាក្រក់ ដែល​បោះបង់​ចោល </div><div class='q2'>ក្រឹត្យវិន័យ​របស់​ទ្រង់ </div><div class='q'> <span class="verse" id="V54">៥៤&nbsp;</span>អស់​ទាំង​បញ្ញត្ត​ទ្រង់​ជា​បទ​ចំរៀង​របស់​ទូលបង្គំ </div><div class='q2'>នៅ​ក្នុង​ផ្ទះ​ដែល​ទូលបង្គំ​អាស្រ័យ​នៅ </div><div class='q'> <span class="verse" id="V55">៥៥&nbsp;</span>ឱ​ព្រះយេហូវ៉ា​អើយ ទូលបង្គំ​បាន​នឹក​ចាំ​ពី​ព្រះនាម​ទ្រង់ </div><div class='q2'>នៅ​វេលា​យប់ </div><div class='q2'>ហើយ​បាន​កាន់​តាម​ក្រឹត្យវិន័យ​ទ្រង់ </div><div class='q'> <span class="verse" id="V56">៥៦&nbsp;</span>សេចក្តី​នេះ​បាន​កើត​ដល់​ទូលបង្គំ </div><div class='q2'>ដោយ​ព្រោះ​បាន​រក្សា​ទុក​នូវ​បញ្ញត្ត​របស់​ទ្រង់។ </div><div class='q'> <span class="verse" id="V57">៥៧&nbsp;</span>៙ ឯ​ចំណែក​នៃ​ទូលបង្គំ ឱ​ព្រះយេហូវ៉ា​អើយ </div><div class='q2'>ទូលបង្គំ​បាន​ពោល​ថា ត្រូវ​ឲ្យ​ទូលបង្គំ​រក្សា​អស់​ទាំង </div><div class='q2'>ព្រះបន្ទូល​នៃ​ទ្រង់ </div><div class='q'> <span class="verse" id="V58">៥៨&nbsp;</span>ទូលបង្គំ​បាន​ទូលអង្វរ​ដល់​ទ្រង់​អស់​ពី​ចិត្ត </div><div class='q2'>សូម​ទ្រង់​មេត្តា​ប្រោស​ដល់​ទូលបង្គំ តាម​ព្រះបន្ទូល​ទ្រង់ </div><div class='q'> <span class="verse" id="V59">៥៩&nbsp;</span>ទូលបង្គំ​បាន​នឹក​ពី​ផ្លូវ​ប្រព្រឹត្ត​របស់​ខ្លួន </div><div class='q2'>នោះ​បាន​បំបែរ​ជើង​ទៅ​តាម​សេចក្តី​បន្ទាល់​របស់​ទ្រង់​វិញ </div><div class='q'> <span class="verse" id="V60">៦០&nbsp;</span>ទូលបង្គំ​មិន​បាន​បង្អែបង្អង់​ឡើយ </div><div class='q2'>គឺ​បាន​ប្រញាប់​នឹង​រក្សា​អស់​ទាំង​សេចក្តី​បង្គាប់​របស់​ទ្រង់ </div><div class='q'> <span class="verse" id="V61">៦១&nbsp;</span>ចំណង​របស់​មនុស្ស​អាក្រក់​បាន​រុំ​ព័ទ្ធ​ទូលបង្គំ​ជុំវិញ </div><div class='q2'>តែ​ទូលបង្គំ​មិន​បាន​ភ្លេច​ក្រឹត្យវិន័យ​របស់​ទ្រង់​ឡើយ </div><div class='q'> <span class="verse" id="V62">៦២&nbsp;</span>នៅ​កណ្តាល​អធ្រាត្រ ទូលបង្គំ​នឹង​ក្រោក​ឡើង </div><div class='q2'>ដើម្បី​អរ​ព្រះគុណ​ដល់​ទ្រង់ </div><div class='q2'>ដោយ​ព្រោះ​អស់​ទាំង​ច្បាប់​ដ៏​សុចរិត​របស់​ទ្រង់ </div><div class='q'> <span class="verse" id="V63">៦៣&nbsp;</span>ទូលបង្គំ​ជា​មិត្តភក្តិ​នឹង​អស់​អ្នក​ដែល​កោតខ្លាច​ដល់​ទ្រង់ </div><div class='q2'>ហើយ​នឹង​អស់​អ្នក​ដែល​រក្សា​បញ្ញត្ត​ទ្រង់​ដែរ </div><div class='q'> <span class="verse" id="V64">៦៤&nbsp;</span>ឱ​ព្រះយេហូវ៉ា​អើយ ផែនដី​មាន​ពេញ​ដោយ </div><div class='q2'>សេចក្តី​សប្បុរស​របស់​ទ្រង់ </div><div class='q2'>សូម​បង្រៀន​សេចក្តី​បញ្ញត្ត​ទ្រង់​ដល់​ទូលបង្គំ​ផង។ </div><div class='q'> <span class="verse" id="V65">៦៥&nbsp;</span>៙ ឱ​ព្រះយេហូវ៉ា​អើយ ទ្រង់​បាន​ប្រោស​អ្នក​បំរើ​ទ្រង់ </div><div class='q2'>ដោយ​ល្អ </div><div class='q2'>តាម​ព្រះបន្ទូល​នៃ​ទ្រង់ </div><div class='q'> <span class="verse" id="V66">៦៦&nbsp;</span>សូម​បង្រៀន​ឲ្យ​ទូលបង្គំ​មាន​ប្រាជ្ញា​ឆ្លុះ​យល់ </div><div class='q2'>ហើយ​ចេះ​ដឹង​យ៉ាង​ល្អ </div><div class='q2'>ដ្បិត​ទូលបង្គំ​បាន​ជឿ​ចំពោះ​សេចក្តី​បង្គាប់​នៃ​ទ្រង់​ហើយ </div><div class='q'> <span class="verse" id="V67">៦៧&nbsp;</span>កាល​មុន​ដែល​ទូលបង្គំ​កើត​ទុក្ខ​ព្រួយ </div><div class='q2'>នោះ​ទូលបង្គំ​បាន​វង្វេង​ទៅ </div><div class='q2'>តែ​ឥឡូវ​នេះ ទូលបង្គំ​កាន់​តាម​ព្រះបន្ទូល​ទ្រង់​វិញ </div><div class='q'> <span class="verse" id="V68">៦៨&nbsp;</span>ទ្រង់​ល្អ​ប្រសើរ ហើយ​ក៏​ធ្វើ​ការ​ល្អ​ដែរ </div><div class='q2'>សូម​បង្រៀន​បញ្ញត្ត​ទ្រង់ ដល់​ទូលបង្គំ </div><div class='q'> <span class="verse" id="V69">៦៩&nbsp;</span>ពួក​មនុស្ស​ឆ្មើងឆ្មៃ​បាន​បង្កើត​សេចក្តី​ភូតភរ </div><div class='q2'>ទាស់​នឹង​ទូលបង្គំ </div><div class='q2'>តែ​ទូលបង្គំ​នឹង​រក្សា​ទុក​នូវ​បញ្ញត្ត​ទ្រង់​យ៉ាង​អស់​ពី​ចិត្ត </div><div class='q'> <span class="verse" id="V70">៧០&nbsp;</span>ចិត្ត​គេ​ស្ពឹក​ដូច​ជា​មនុស្ស​មាន​ខ្លាញ់​ខន់ </div><div class='q2'>តែ​ទូលបង្គំ​មាន​ចិត្ត​អំណរ​ចំពោះ​ក្រឹត្យវិន័យ​ទ្រង់​វិញ </div><div class='q'> <span class="verse" id="V71">៧១&nbsp;</span>ការ​ដែល​ទូលបង្គំ​កើត​មាន​ទុក្ខ​ព្រួយ </div><div class='q2'>នោះ​គឺ​ជា​ប្រយោជន៍​ដល់​ទូលបង្គំ​ហើយ </div><div class='q2'>ដើម្បី​ឲ្យ​ទូលបង្គំ​បាន​រៀន​យក​បញ្ញត្ត​របស់​ទ្រង់ </div><div class='q'> <span class="verse" id="V72">៧២&nbsp;</span>ក្រឹត្យវិន័យ​ដែល​ចេញ​ពី​ព្រះឱស្ឋ​ទ្រង់​មក </div><div class='q2'>នោះ​វិសេស​ដល់​ទូលបង្គំ ជា​ជាង​មាស​ប្រាក់ </div><div class='q2'>ទាំង​ពាន់​ផង។ </div><div class='q'> <span class="verse" id="V73">៧៣&nbsp;</span>៙ ព្រះហស្ត​នៃ​ទ្រង់​បាន​បង្កើត ហើយ​តាំង​ទូលបង្គំ​ឡើង </div><div class='q2'>សូម​ប្រោស​ឲ្យ​ទូលបង្គំ​មាន​យោបល់ </div><div class='q2'>ដើម្បី​នឹង​រៀន​ឲ្យ​បាន​ស្គាល់​សេចក្តី​បង្គាប់​របស់​ទ្រង់ </div><div class='q'> <span class="verse" id="V74">៧៤&nbsp;</span>ពួក​អ្នក​ដែល​កោតខ្លាច​ដល់​ទ្រង់ គេ​នឹង​ឃើញ​ទូលបង្គំ </div><div class='q2'>ហើយ​មាន​សេចក្តី​អំណរ ដោយ​ព្រោះ​ទូលបង្គំ​បាន </div><div class='q2'>សង្ឃឹម​ដល់​ព្រះបន្ទូល​នៃ​ទ្រង់ </div><div class='q'> <span class="verse" id="V75">៧៥&nbsp;</span>ឱ​ព្រះយេហូវ៉ា​អើយ ទូលបង្គំ​ដឹង​ហើយ​ថា </div><div class='q2'>អស់​ទាំង​ខ​ច្បាប់​របស់​ទ្រង់​សុទ្ធ​តែ​សុចរិត </div><div class='q2'>ហើយ​ថា ទ្រង់​បាន​ធ្វើ​ឲ្យ​ទូលបង្គំ​កើត​មាន​ទុក្ខ </div><div class='q2'>ដោយ​សេចក្តី​ស្មោះត្រង់​របស់​ទ្រង់​ទេ </div><div class='q'> <span class="verse" id="V76">៧៦&nbsp;</span>ទូលបង្គំ​ទូលអង្វរ​ដល់​ទ្រង់ សូម​ឲ្យ​សេចក្តី​សប្បុរស </div><div class='q2'>របស់​ទ្រង់​ផ្សាយ​មក​ជួយ​ដោះ​ទុក្ខ​ទូលបង្គំ </div><div class='q2'>តាម​សេចក្តី​ដែល​ទ្រង់​មាន​ព្រះបន្ទូល​ដល់​អ្នក​បំរើ​ទ្រង់​ហើយ </div><div class='q'> <span class="verse" id="V77">៧៧&nbsp;</span>សូម​ប្រទាន​សេចក្តី​មេត្តាករុណា​របស់​ទ្រង់​មក​ទូលបង្គំ </div><div class='q2'>ដើម្បី​ទូលបង្គំ​មាន​ជីវិត​ស្ថិតស្ថេរ​នៅ </div><div class='q2'>ដ្បិត​ទូលបង្គំ​យក​ក្រឹត្យវិន័យ​ទ្រង់​ជា​សេចក្តី​អំណរ​ដល់​ខ្លួន </div><div class='q'> <span class="verse" id="V78">៧៨&nbsp;</span>សូម​ឲ្យ​ពួក​មនុស្ស​ឆ្មើងឆ្មៃ​ត្រូវ​មាន​សេចក្តី​ខ្មាស​វិញ </div><div class='q2'>ដ្បិត​គេ​បាន​ប្រព្រឹត្ត​ក្រវិចក្រវៀន​នឹង​ទូលបង្គំ </div><div class='q2'>ដោយ​ឥត​ហេតុ </div><div class='q2'>តែ​ទូលបង្គំ​នឹង​រំពឹង​គិត​ពី​បញ្ញត្ត​ទ្រង់ </div><div class='q'> <span class="verse" id="V79">៧៩&nbsp;</span>សូម​ឲ្យ​អស់​អ្នក​ដែល​កោតខ្លាច​ដល់​ទ្រង់ </div><div class='q2'>បាន​បែរ​មក​ឯ​ទូលបង្គំ </div><div class='q2'>នោះ​គេ​នឹង​ស្គាល់​សេចក្តី​បន្ទាល់​របស់​ទ្រង់​ផង </div><div class='q'> <span class="verse" id="V80">៨០&nbsp;</span>សូម​ឲ្យ​ចិត្ត​ទូលបង្គំ​បាន​ជាប់​ស៊ប់​នឹង​បញ្ញត្ត​ទ្រង់ </div><div class='q2'>ដើម្បី​កុំ​ឲ្យ​ទូលបង្គំ​ត្រូវ​ខ្មាស​ឡើយ។ </div><div class='q'> <span class="verse" id="V81">៨១&nbsp;</span>៙ ព្រលឹង​នៃ​ទូលបង្គំ​ភ្លឹក​ទៅ ដោយ​ប្រាថ្នា​ចង់​បាន </div><div class='q2'>សេចក្តី​សង្គ្រោះ​របស់​ទ្រង់ </div><div class='q2'>ទូលបង្គំ​ក៏​សង្ឃឹម​ដល់​ព្រះបន្ទូល​ទ្រង់ </div><div class='q'> <span class="verse" id="V82">៨២&nbsp;</span>ភ្នែក​ទូលបង្គំ​ស្រវាំង​ទៅ </div><div class='q2'>ដោយ​ចង់​បាន​ព្រះបន្ទូល​នៃ​ទ្រង់ </div><div class='q2'>ហើយ​ទូលបង្គំ​និយាយ​ថា តើ​កាល​ណា​បាន​ទ្រង់ </div><div class='q2'>ដោះ​ទុក្ខ​ទូលបង្គំ​ទៅ </div><div class='q'> <span class="verse" id="V83">៨៣&nbsp;</span>ដ្បិត​ទូលបង្គំ​បាន​ត្រឡប់​ដូច​ជា​ថង់​ស្បែក​ដែល​ត្រូវ​ផ្សែង </div><div class='q2'>តែ​ទូលបង្គំ​មិន​ភ្លេច​បញ្ញត្ត​ទ្រង់​ឡើយ </div><div class='q'> <span class="verse" id="V84">៨៤&nbsp;</span>តើ​ថ្ងៃ​អាយុ​នៃ​អ្នក​បំរើ​ទ្រង់​បាន​ប៉ុន្មាន​ទៅ </div><div class='q2'>តើ​ដល់​កាល​ណា​បាន​ទ្រង់​សំរេច​ទោស </div><div class='q2'>ដល់​ពួក​អ្នក​ដែល​បៀតបៀន​ទូលបង្គំ </div><div class='q'> <span class="verse" id="V85">៨៥&nbsp;</span>ពួក​មនុស្ស​ឆ្មើងឆ្មៃ​បាន​ជីក​រណ្តៅ​សំរាប់​ចាប់​ទូលបង្គំ </div><div class='q2'>ជា​ការ​ប្រព្រឹត្ត​លើ្មស​ចំពោះ​ក្រឹត្យវិន័យ​ទ្រង់ </div><div class='q'> <span class="verse" id="V86">៨៦&nbsp;</span>អស់​ទាំង​សេចក្តី​បង្គាប់​របស់​ទ្រង់​សុទ្ធ​តែ​ស្មោះត្រង់ </div><div class='q2'>ឯ​គេៗ​បៀតបៀន​ទូលបង្គំ​ដោយ​ឥត​ហេតុ </div><div class='q2'>សូម​ជួយ​ទូលបង្គំ​ផង </div><div class='q'> <span class="verse" id="V87">៨៧&nbsp;</span>គេ​បាន​ធ្វើ​ឲ្យ​ទូលបង្គំ​ហៀប​តែ​នឹង​សូន្យ​បាត់​ពី​ផែនដី​ទៅ </div><div class='q2'>ប៉ុន្តែ​ទូលបង្គំ​មិន​បាន​បោះបង់​ចោល​បញ្ញត្ត​ទ្រង់​ទេ </div><div class='q'> <span class="verse" id="V88">៨៨&nbsp;</span>សូម​ចំរើន​កំឡាំង​នៃ​ទូលបង្គំ តាម​សេចក្តី​សប្បុរស </div><div class='q2'>របស់​ទ្រង់ </div><div class='q2'>យ៉ាង​នោះ​ទូលបង្គំ​នឹង​បាន​រក្សា​សេចក្តី​បន្ទាល់ </div><div class='q2'>ដែល​ចេញ​ពី​ព្រះឱស្ឋ​ទ្រង់​មក។ </div><div class='q'> <span class="verse" id="V89">៨៩&nbsp;</span>ឱ​ព្រះយេហូវ៉ា​អើយ </div><div class='q2'>ព្រះបន្ទូល​ទ្រង់​បាន​តាំង​នៅ​ស្ថានសួគ៌ </div><div class='q2'>ដរាប​ដល់​អស់កល្ប​ជានិច្ច </div><div class='q'> <span class="verse" id="V90">៩០&nbsp;</span>សេចក្តី​ស្មោះត្រង់​របស់​ទ្រង់ ក៏​ស្ថិតស្ថេរ​នៅ </div><div class='q2'>គ្រប់​ទាំង​ដំណ​មនុស្ស​ត​ទៅ </div><div class='q2'>ទ្រង់​បាន​ប្រតិស្ឋាន​ផែនដី ហើយ​ផែនដី​ក៏​តាំង​នៅ​ជាប់ </div><div class='q'> <span class="verse" id="V91">៩១&nbsp;</span>ទាំង​អស់​ស្ថិតស្ថេរ​នៅ ដរាប​ដល់​សព្វ​ថ្ងៃ​នេះ </div><div class='q2'>តាម​ច្បាប់​ទ្រង់ </div><div class='q2'>ដ្បិត​ទាំង​អស់​សំរាប់​បំរើ​ទ្រង់ </div><div class='q'> <span class="verse" id="V92">៩២&nbsp;</span>បើ​ទូលបង្គំ​មិន​បាន​រីករាយ​ក្នុង​ក្រឹត្យវិន័យ​របស់​ទ្រង់ </div><div class='q2'>នោះ​ទូលបង្គំ​នឹង​បាន​វិនាស​ទៅ​ក្នុង​សេចក្តី​ទុក្ខ​ព្រួយ </div><div class='q2'>របស់​ទូលបង្គំ​ហើយ </div><div class='q'> <span class="verse" id="V93">៩៣&nbsp;</span>ទូលបង្គំ​នឹង​មិន​ដែល​ភ្លេច​បញ្ញត្ត​ទ្រង់​ឡើយ </div><div class='q2'>ដ្បិត​ទ្រង់​បាន​ប្រោស​ឲ្យ​ទូលបង្គំ​មាន​កំឡាំង​ឡើង </div><div class='q2'>ដោយសារ​បញ្ញត្ត​ទាំង​នោះ​ឯង </div><div class='q'> <span class="verse" id="V94">៩៤&nbsp;</span>ទូលបង្គំ​ជា​របស់​ផង​ទ្រង់​ហើយ </div><div class='q2'>សូម​ជួយ​សង្គ្រោះ​ទូលបង្គំ​ផង </div><div class='q2'>ដ្បិត​ទូលបង្គំ​បាន​ស្វែង​រក​បញ្ញត្ត​ទ្រង់ </div><div class='q'> <span class="verse" id="V95">៩៥&nbsp;</span>ពួក​មនុស្ស​អាក្រក់​បាន​រង់ចាំ​នឹង​ធ្វើ​ឲ្យ​ទូលបង្គំ​វិនាស </div><div class='q2'>តែ​ទូលបង្គំ​នឹង​ពិចារណា​សេចក្តី​បន្ទាល់​របស់​ទ្រង់ </div><div class='q'> <span class="verse" id="V96">៩៦&nbsp;</span>ទូលបង្គំ​បាន​ឃើញ​ចុង​នៃ​សេចក្តី​គ្រប់​លក្ខណ៍​ហើយ </div><div class='q2'>តែ​សេចក្តី​បង្គាប់​របស់​ទ្រង់​ធំ​ទូលាយ​លើស​ទៅ​ទៀត។ </div><div class='q'> <span class="verse" id="V97">៩៧&nbsp;</span>៙ ឱ​ទូលបង្គំ​ស្រឡាញ់​ក្រឹត្យវិន័យ​របស់​ទ្រង់​ណាស់​ហ្ន៎ </div><div class='q2'>ទូលបង្គំ​រំពឹង​គិត​ពី​ក្រឹត្យវិន័យ​នោះ​ជា​ដរាប​រាល់​ថ្ងៃ </div><div class='q'> <span class="verse" id="V98">៩៨&nbsp;</span>សេចក្តី​បង្គាប់​របស់​ទ្រង់ ក៏​ធ្វើ​ឲ្យ​ទូលបង្គំ​មាន​ប្រាជ្ញា </div><div class='q2'>លើស​ជាង​ខ្មាំងសត្រូវ </div><div class='q2'>ដ្បិត​បាន​នៅ​ជាប់​ជា​មួយ​នឹង​ទូលបង្គំ​ជា​ដរាប </div><div class='q'> <span class="verse" id="V99">៩៩&nbsp;</span>ទូលបង្គំ​មាន​យោបល់​ជាង​អស់​ទាំង​គ្រូ​របស់​ទូលបង្គំ​ទៅ​ទៀត </div><div class='q2'>ដ្បិត​សេចក្តី​បន្ទាល់​ទ្រង់​ជា​ទី​នឹក​រំពឹង​របស់​ទូលបង្គំ </div><div class='q'> <span class="verse" id="V100">១០០&nbsp;</span>ទូលបង្គំ​យល់​បាន​ច្រើន​ជាង​ពួក​ចាស់ៗ </div><div class='q2'>ពី​ព្រោះ​ទូលបង្គំ​បាន​រក្សា​អស់​ទាំង​បញ្ញត្ត​របស់​ទ្រង់ </div><div class='q'> <span class="verse" id="V101">១០១&nbsp;</span>ទូលបង្គំ​បាន​បង្ខាំង​ជើង​ឲ្យ​វៀរចាក​ពី​ផ្លូវ​អាក្រក់ </div><div class='q2'>ដើម្បី​ឲ្យ​ទូលបង្គំ​បាន​កាន់​តាម​ព្រះបន្ទូល​នៃ​ទ្រង់ </div><div class='q'> <span class="verse" id="V102">១០២&nbsp;</span>ទូលបង្គំ​មិន​បាន​បែរ​ចេញ​ពី​ច្បាប់​ទ្រង់​ឡើយ </div><div class='q2'>ដ្បិត​ទ្រង់​បាន​បង្រៀន​ទូលបង្គំ </div><div class='q'> <span class="verse" id="V103">១០៣&nbsp;</span>ព្រះបន្ទូល​នៃ​ទ្រង់​ផ្អែម​នៅ​អណ្តាត​ទូលបង្គំ​ណាស់​ហ្ន៎ </div><div class='q2'>អើ ក៏​ផ្អែម​ជាង​ទឹក​ឃ្មុំ​ដល់​មាត់​ទូលបង្គំ​ទៅ​ទៀត </div><div class='q'> <span class="verse" id="V104">១០៤&nbsp;</span>ទូលបង្គំ​បាន​មាន​យោបល់​ដោយសារ​បញ្ញត្ត​ទ្រង់ </div><div class='q2'>ហេតុ​នោះ​បាន​ជា​ទូលបង្គំ​ស្អប់​ដល់​អស់​ទាំង​ផ្លូវ​កំភូត។ </div><div class='q'> <span class="verse" id="V105">១០៥&nbsp;</span>៙ ព្រះបន្ទូល​នៃ​ទ្រង់​ជា​ចង្កៀង​ដល់​ជើង​ទូលបង្គំ </div><div class='q2'>ហើយ​ជា​ពន្លឺ​បំភ្លឺ​ផ្លូវ​ទូលបង្គំ​ផង </div><div class='q'> <span class="verse" id="V106">១០៦&nbsp;</span>ទូលបង្គំ​បាន​ស្បថ​ហើយ ក៏​នឹង​សំរេច​តាម​ថា </div><div class='q2'>ទូលបង្គំ​នឹង​កាន់​តាម​បញ្ញត្ត​ដ៏​សុចរិត​របស់​ទ្រង់ </div><div class='q'> <span class="verse" id="V107">១០៧&nbsp;</span>ទូលបង្គំ​មាន​ទុក្ខ​ព្រួយ​ជា​ច្រើន​ណាស់ </div><div class='q2'>ព្រះយេហូវ៉ា​អើយ សូម​ប្រោស​ឲ្យ​ទូលបង្គំ​មាន </div><div class='q2'>កំឡាំង​ឡើង តាម​ព្រះបន្ទូល​ទ្រង់ </div><div class='q'> <span class="verse" id="V108">១០៨&nbsp;</span>ឱ​ព្រះយេហូវ៉ា​អើយ ទូលបង្គំ​សូម​អង្វរ​ឲ្យ​ទ្រង់​ទទួល </div><div class='q2'>ដង្វាយ​នៃ​មាត់​ទូលបង្គំ ដែល​ថ្វាយ​ដោយ​ស្ម័គ្រ​ពី​ចិត្ត </div><div class='q2'>ហើយ​សូម​បង្រៀន​អស់​ទាំង​ច្បាប់​ទ្រង់​ដល់​ទូលបង្គំ​ផង </div><div class='q'> <span class="verse" id="V109">១០៩&nbsp;</span>ជីវិត​នៃ​ទូលបង្គំ​មាន​អន្តរាយ​ឥត​ឈប់ឈរ </div><div class='q2'>តែ​ទូលបង្គំ​មិន​ភ្លេច​ក្រឹត្យវិន័យ​របស់​ទ្រង់​ឡើយ </div><div class='q'> <span class="verse" id="V110">១១០&nbsp;</span>ពួក​មនុស្ស​អាក្រក់​បាន​ដាក់​អន្ទាក់ ចង់​ចាប់​ទូលបង្គំ </div><div class='q2'>ប៉ុន្តែ ទូលបង្គំ​មិន​បាន​វង្វេង​ចេញ​ពី​បញ្ញត្ត​ទ្រង់​ទេ </div><div class='q'> <span class="verse" id="V111">១១១&nbsp;</span>ទូលបង្គំ​បាន​ទទួល​យក​សេចក្តី​បន្ទាល់​ទ្រង់ </div><div class='q2'>ទុក​ជា​មរដក​នៅ​ជា​ដរាប </div><div class='q2'>ដ្បិត​សេចក្តី​ទាំង​នោះ​នាំ​ឲ្យ​ចិត្ត​ទូលបង្គំ​បាន​រីករាយ </div><div class='q'> <span class="verse" id="V112">១១២&nbsp;</span>ទូលបង្គំ​បាន​លំអៀង​ចិត្ត​ទៅ​ឲ្យ​សំរេច​តាម​បញ្ញត្ត​ទ្រង់ </div><div class='q2'>នៅ​ជា​ដរាប រហូត​ដល់​ចុង​បំផុត។ </div><div class='q'> <span class="verse" id="V113">១១៣&nbsp;</span>៙ ទូលបង្គំ​ស្អប់​ចំពោះ​អស់​អ្នក​ដែល​មាន​ចិត្ត​២ </div><div class='q2'>តែ​ទូលបង្គំ​ស្រឡាញ់​ដល់​ក្រឹត្យវិន័យ​ទ្រង់​វិញ </div><div class='q'> <span class="verse" id="V114">១១៤&nbsp;</span>ទ្រង់​ជា​ទី​ពឹង​ជ្រក ហើយ​ជា​ខែល​របស់​ទូលបង្គំ </div><div class='q2'>ទូលបង្គំ​សង្ឃឹម​ដល់​ព្រះបន្ទូល​នៃ​ទ្រង់ </div><div class='q'> <span class="verse" id="V115">១១៥&nbsp;</span>នែ អ្នក​រាល់​គ្នា​ដែល​ប្រព្រឹត្ត​អាក្រក់​អើយ </div><div class='q2'>ចូរ​ថយ​ពី​អញ​ចេញ </div><div class='q2'>ដើម្បី​ឲ្យ​អញ​បាន​រក្សា​សេចក្តី​បង្គាប់​របស់​ព្រះ​នៃ​អញ </div><div class='q'> <span class="verse" id="V116">១១៦&nbsp;</span>សូម​ទប់ទល់​ទូលបង្គំ​តាម​ព្រះបន្ទូល​នៃ​ទ្រង់ </div><div class='q2'>ឲ្យ​ទូលបង្គំ​បាន​រស់​នៅ </div><div class='q2'>សូម​កុំ​ឲ្យ​ទូលបង្គំ​ត្រូវ​ខ្មាស </div><div class='q2'>ដោយ​ព្រោះ​សេចក្តី​សង្ឃឹម​របស់​ទូលបង្គំ​ឡើយ </div><div class='q'> <span class="verse" id="V117">១១៧&nbsp;</span>សូម​ទ្រង់​ធ្វើ​ជា​បង្អែក​នៃ​ទូលបង្គំ </div><div class='q2'>ឲ្យ​ទូលបង្គំ​បាន​សេចក្តី​សុខ </div><div class='q2'>នោះ​ទូលបង្គំ​នឹង​គោរព​រាប់អាន​ចំពោះ​បញ្ញត្ត​ទ្រង់​ជានិច្ច </div><div class='q'> <span class="verse" id="V118">១១៨&nbsp;</span>ទ្រង់​បាន​លើក​ថ្លឹង​នូវ​អស់​អ្នក​ដែល​វង្វេង​ចេញ </div><div class='q2'>ពី​បញ្ញត្ត​ទ្រង់ </div><div class='q2'>ដ្បិត​សេចក្តី​ឆបោក​របស់​គេ​ជា​សេចក្តី​កំភូត​ទទេ </div><div class='q'> <span class="verse" id="V119">១១៩&nbsp;</span>ទ្រង់​ធ្វើ​ឲ្យ​ពួក​មនុស្ស​អាក្រក់​បាត់​ចេញ​ពី​ផែនដី </div><div class='q2'>ដូច​ជា​គេ​ដួស​ពពុះ​ចេញ​ពី​ឆ្នាំង </div><div class='q2'>ហេតុ​នោះ​បាន​ជា​ទូលបង្គំ​ស្រឡាញ់​ដល់​សេចក្តី​បន្ទាល់ </div><div class='q2'>របស់​ទ្រង់ </div><div class='q'> <span class="verse" id="V120">១២០&nbsp;</span>រូប​សាច់​ទូលបង្គំ​ញ័រញាក់ ដោយ​ភ័យ​ខ្លាច​ដល់​ទ្រង់ </div><div class='q2'>ទូលបង្គំ​ក៏​ខ្លាច​ចំពោះ​សេចក្តី​វិនិច្ឆ័យ​របស់​ទ្រង់​ដែរ។ </div><div class='q'> <span class="verse" id="V121">១២១&nbsp;</span>៙ ទូលបង្គំ​បាន​សំរេច​តាម​សេចក្តី​យុត្តិធម៌ </div><div class='q2'>និង​សេចក្តី​សុចរិត </div><div class='q2'>សូម​កុំ​បោះបង់​ចោល​ទូលបង្គំ </div><div class='q2'>ទៅ​ក្នុង​អំណាច​នៃ​ពួក​អ្នក​ដែល​សង្កត់សង្កិន​ឡើយ </div><div class='q'> <span class="verse" id="V122">១២២&nbsp;</span>សូម​ទ្រង់​ធានា​ឲ្យ​អ្នក​បំរើ​ទ្រង់​បាន​សេចក្តី​ល្អ </div><div class='q2'>សូម​កុំ​ឲ្យ​ពួក​មនុស្ស​ឆ្មើងឆ្មៃ​សង្កត់សង្កិន​ទូលបង្គំ​ឡើយ </div><div class='q'> <span class="verse" id="V123">១២៣&nbsp;</span>ភ្នែក​ទូលបង្គំ​ស្រវាំង​ទៅ ដោយ​ទន្ទឹង </div><div class='q2'>ចាំ​ឲ្យ​បាន​សេចក្តី​សង្គ្រោះ </div><div class='q2'>នឹង​ព្រះបន្ទូល​ដ៏​សុចរិត​របស់​ទ្រង់ </div><div class='q'> <span class="verse" id="V124">១២៤&nbsp;</span>សូម​ប្រព្រឹត្ត​នឹង​អ្នក​បំរើ​ទ្រង់ </div><div class='q2'>តាម​សេចក្តី​សប្បុរស​របស់​ទ្រង់ </div><div class='q2'>ហើយ​បង្រៀន​អស់​ទាំង​បញ្ញត្ត​របស់​ទ្រង់​ដល់​ទូលបង្គំ </div><div class='q'> <span class="verse" id="V125">១២៥&nbsp;</span>ទូលបង្គំ​ជា​អ្នក​បំរើ​ទ្រង់​ហើយ </div><div class='q2'>សូម​ប្រទាន​ឲ្យ​ទូលបង្គំ​មាន​យោបល់ </div><div class='q2'>ដើម្បី​ឲ្យ​បាន​ស្គាល់​សេចក្តី​បន្ទាល់​របស់​ទ្រង់ </div><div class='q'> <span class="verse" id="V126">១២៦&nbsp;</span>នេះ​ជា​វេលា​ដែល​គួរ​ឲ្យ​ព្រះយេហូវ៉ា​សំរេច​ការ​ហើយ </div><div class='q2'>ដ្បិត​គេ​បាន​រំលង​ល្មើស​ចំពោះ​ក្រឹត្យវិន័យ​របស់​ទ្រង់ </div><div class='q'> <span class="verse" id="V127">១២៧&nbsp;</span>ហេតុ​នោះ​បាន​ជា​ទូលបង្គំ​ស្រឡាញ់ </div><div class='q2'>ដល់​សេចក្តី​បង្គាប់​របស់​ទ្រង់​ច្រើន​ជាង​មាស </div><div class='q2'>អើ ក៏​ស្រឡាញ់​ច្រើន​ជាង​មាស​សុទ្ធ​ផង </div><div class='q'> <span class="verse" id="V128">១២៨&nbsp;</span>ដូច្នេះ ទូលបង្គំ​រាប់​អស់​ទាំង​បញ្ញត្ត​ទ្រង់​ថា </div><div class='q2'>ជា​ត្រឹមត្រូវ​គ្រប់​ប្រការ </div><div class='q2'>តែ​ទូលបង្គំ​ស្អប់​ដល់​គ្រប់​ទាំង​ផ្លូវ​កំភូត​វិញ។ </div><div class='q'> <span class="verse" id="V129">១២៩&nbsp;</span>៙ សេចក្តី​បន្ទាល់​របស់​ទ្រង់​សុទ្ធ​តែ​អស្ចារ្យ </div><div class='q2'>ហេតុ​នោះ​បាន​ជា​ព្រលឹង​នៃ​ទូលបង្គំ​គោរព​កាន់​តាម </div><div class='q'> <span class="verse" id="V130">១៣០&nbsp;</span>ការ​បើក​សំដែង​ព្រះបន្ទូល​ទ្រង់ នោះ​ផ្សាយ​ពន្លឺ​ចេញ </div><div class='q2'>ក៏​ធ្វើ​ឲ្យ​មនុស្ស​ឆោត​ល្ងង់​មាន​យោបល់ </div><div class='q'> <span class="verse" id="V131">១៣១&nbsp;</span>ទូលបង្គំ​បាន​ហា​មាត់​ដក​ដង្ហើម​ធំ </div><div class='q2'>ដោយ​នឹក​រឭក​ដល់​សេចក្តី​បង្គាប់​របស់​ទ្រង់ </div><div class='q'> <span class="verse" id="V132">១៣២&nbsp;</span>សូម​ទ្រង់​បែរ​មក​មាន​សេចក្តី​អាណិត​មេត្តា </div><div class='q2'>ដល់​ទូលបង្គំ </div><div class='q2'>ដូច​ជា​ទ្រង់​តែង​ធ្លាប់​ធ្វើ​ដល់​អស់​អ្នក </div><div class='q2'>ដែល​ស្រឡាញ់​ព្រះនាម​ទ្រង់ </div><div class='q'> <span class="verse" id="V133">១៣៣&nbsp;</span>សូម​តាំង​ជំហាន​នៃ​ទូលបង្គំ​ឲ្យ​ដើរ​តាម​ព្រះបន្ទូល​ទ្រង់ </div><div class='q2'>សូម​កុំ​ឲ្យ​សេចក្តី​ទុច្ចរិត​ណា​មាន​អំណាច </div><div class='q2'>លើ​ទូលបង្គំ​ឡើយ </div><div class='q'> <span class="verse" id="V134">១៣៤&nbsp;</span>សូម​លោះ​ទូលបង្គំ​ឲ្យ​រួច​ពី​ការ​សង្កត់សង្កិន </div><div class='q2'>របស់​មនុស្ស </div><div class='q2'>នោះ​ទូលបង្គំ​នឹង​កាន់​តាម​បញ្ញត្ត​ទ្រង់ </div><div class='q'> <span class="verse" id="V135">១៣៥&nbsp;</span>សូម​ឲ្យ​ព្រះភក្ត្រ​ទ្រង់​ភ្លឺ​មក​លើ​អ្នក​បំរើ​ទ្រង់ </div><div class='q2'>ហើយ​បង្រៀន​អស់​ទាំង​បញ្ញត្ត​ទ្រង់​ដល់​ទូលបង្គំ​ផង </div><div class='q'> <span class="verse" id="V136">១៣៦&nbsp;</span>ទឹក​ភ្នែក​ទូលបង្គំ​ហូរ​រហាម </div><div class='q2'>ពី​ព្រោះ​គេ​មិន​កាន់​តាម​ក្រឹត្យវិន័យ​របស់​ទ្រង់។ </div><div class='q'> <span class="verse" id="V137">១៣៧&nbsp;</span>៙ ឱ​ព្រះយេហូវ៉ា​អើយ ទ្រង់​សុចរិត </div><div class='q2'>ហើយ​សេចក្តី​វិនិច្ឆ័យ​របស់​ទ្រង់​ក៏​សុទ្ធ​តែ​ទៀង​ត្រង់ </div><div class='q'> <span class="verse" id="V138">១៣៨&nbsp;</span>ទ្រង់​បាន​តាំង​សេចក្តី​បន្ទាល់​របស់​ទ្រង់​នៅ​លើ </div><div class='q2'>សេចក្តី​យុត្តិធម៌ </div><div class='q2'>ហើយ​លើ​សេចក្តី​ស្មោះត្រង់​ដ៏​ពិត​ផង </div><div class='q'> <span class="verse" id="V139">១៣៩&nbsp;</span>សេចក្តី​ឧស្សាហ៍​របស់​ទូលបង្គំ​បាន​ស៊ី​បង្ហិន​ទូលបង្គំ </div><div class='q2'>ពី​ព្រោះ​អ្នក​តតាំង​នឹង​ទូលបង្គំ </div><div class='q2'>គេ​បាន​ភ្លេច​ព្រះបន្ទូល​ទ្រង់ </div><div class='q'> <span class="verse" id="V140">១៤០&nbsp;</span>ព្រះបន្ទូល​ទ្រង់​បាន​ត្រូវ​សំរង​យ៉ាង​បរិសុទ្ធ </div><div class='q2'>ជា​ទី​បំផុត​ហើយ </div><div class='q2'>ហេតុ​នោះ​អ្នក​បំរើ​របស់​ទ្រង់​ក៏​ស្រឡាញ់​ណាស់ </div><div class='q'> <span class="verse" id="V141">១៤១&nbsp;</span>ឯ​ទូលបង្គំ​ជា​អ្នក​តូច ហើយ​ត្រូវ​គេ​មើលងាយ </div><div class='q2'>ប៉ុន្តែ​ទូលបង្គំ​មិន​ភ្លេច​បញ្ញត្ត​របស់​ទ្រង់​ឡើយ </div><div class='q'> <span class="verse" id="V142">១៤២&nbsp;</span>សេចក្តី​សុចរិត​របស់​ទ្រង់​ជា​សេចក្តី​សុចរិត </div><div class='q2'>ដ៏​នៅ​អស់កល្ប​ជានិច្ច </div><div class='q2'>ហើយ​ក្រឹត្យវិន័យ​ទ្រង់​ជា​សេចក្តី​ពិត </div><div class='q'> <span class="verse" id="V143">១៤៣&nbsp;</span>សេចក្តី​ទុក្ខ និង​សេចក្តី​លំបាក បាន​មក​គ្រប​សង្កត់ </div><div class='q2'>លើ​ទូលបង្គំ​ហើយ </div><div class='q2'>ទោះ​បើ​យ៉ាង​នោះ គង់​តែ​សេចក្តី​បង្គាប់​របស់​ទ្រង់ </div><div class='q2'>ជា​ទី​រីករាយ​ដល់​ទូលបង្គំ​ដែរ </div><div class='q'> <span class="verse" id="V144">១៤៤&nbsp;</span>សេចក្តី​បន្ទាល់​របស់​ទ្រង់ សុទ្ធ​តែ​សុចរិត​នៅ​ជា​ដរាប </div><div class='q2'>សូម​ប្រោស​ឲ្យ​ទូលបង្គំ​មាន​យោបល់ </div><div class='q2'>នោះ​ទូលបង្គំ​នឹង​បាន​រស់​នៅ។ </div><div class='q'> <span class="verse" id="V145">១៤៥&nbsp;</span>៙ ទូលបង្គំ​បាន​អំពាវនាវ​ដល់​ទ្រង់​អស់​ពី​ចិត្ត </div><div class='q2'>ឱ​ព្រះយេហូវ៉ា​អើយ សូម​ឆ្លើយ​មក​ទូលបង្គំ​ផង </div><div class='q2'>ទូលបង្គំ​នឹង​រក្សា​អស់​ទាំង​បញ្ញត្ត​របស់​ទ្រង់ </div><div class='q'> <span class="verse" id="V146">១៤៦&nbsp;</span>ទូលបង្គំ​បាន​អំពាវនាវ​ដល់​ទ្រង់​ហើយ </div><div class='q2'>សូម​ជួយ​សង្គ្រោះ​ទូលបង្គំ​ផង </div><div class='q2'>នោះ​ទូលបង្គំ​នឹង​កាន់​តាម​សេចក្តី​បន្ទាល់​របស់​ទ្រង់ </div><div class='q'> <span class="verse" id="V147">១៤៧&nbsp;</span>ទូលបង្គំ​បាន​ភ្ញាក់​មុន​ពេល​ព្រលឹម​ស្រាង </div><div class='q2'>ហើយ​បាន​បន្លឺ​ឡើង​ថា </div><div class='q2'>ទូលបង្គំ​បាន​សង្ឃឹម​ដល់​ព្រះបន្ទូល​ទ្រង់ </div><div class='q'> <span class="verse" id="V148">១៤៨&nbsp;</span>ទូលបង្គំ​ភ្ញាក់​មុន​អស់​ទាំង​យាម​យប់ ហើយ​បើក​ភ្នែក </div><div class='q2'>ដើម្បី​រំពឹង​គិត​ពី​ព្រះបន្ទូល​ទ្រង់ </div><div class='q'> <span class="verse" id="V149">១៤៩&nbsp;</span>សូម​ស្តាប់​សំឡេង​ទូលបង្គំ តាម​សេចក្តី​សប្បុរស </div><div class='q2'>របស់​ទ្រង់ </div><div class='q2'>ឱ​ព្រះយេហូវ៉ា​អើយ សូម​ប្រោស​ឲ្យ​ទូលបង្គំ </div><div class='q2'>មាន​កំឡាំង​ឡើង តាម​ច្បាប់​របស់​ទ្រង់ </div><div class='q'> <span class="verse" id="V150">១៥០&nbsp;</span>ពួក​អ្នក​ដែល​រត់​តាម​សេចក្តី​អាក្រក់ គេ​មក​កាន់​តែ​ជិត </div><div class='q2'>គេ​នៅ​ឆ្ងាយ​ពី​ក្រឹត្យវិន័យ​ទ្រង់​ទេ </div><div class='q'> <span class="verse" id="V151">១៥១&nbsp;</span>ឯ​ទ្រង់ ឱ​ព្រះយេហូវ៉ា​អើយ ទ្រង់​គង់​នៅ​ជិត​ដែរ </div><div class='q2'>ហើយ​គ្រប់​ទាំង​សេចក្តី​បង្គាប់​របស់​ទ្រង់ សុទ្ធ​តែ​ពិត​ត្រង់ </div><div class='q'> <span class="verse" id="V152">១៥២&nbsp;</span>តាំង​ពី​យូរ​មក​ហើយ ទូលបង្គំ​បាន​ដឹង </div><div class='q2'>ដោយសារ​សេចក្តី​បន្ទាល់​របស់​ទ្រង់​ថា </div><div class='q2'>ទ្រង់​បាន​តាំង​សេចក្តី​ទាំង​នោះ​ឲ្យ​នៅ​អស់កល្ប​ជានិច្ច។ </div><div class='q'> <span class="verse" id="V153">១៥៣&nbsp;</span>៙ សូម​ទត​មើល​សេចក្តី​ទុក្ខ​ព្រួយ​របស់​ទូលបង្គំ </div><div class='q2'>ហើយ​ជួយ​ឲ្យ​រួច​ផង </div><div class='q2'>ទូលបង្គំ​មិន​ភ្លេច​ក្រឹត្យវិន័យ​របស់​ទ្រង់​ឡើយ </div><div class='q'> <span class="verse" id="V154">១៥៤&nbsp;</span>សូម​ការពារ​រឿង​ក្តី​របស់​ទូលបង្គំ </div><div class='q2'>ហើយ​លោះ​ទូលបង្គំ​ផង </div><div class='q2'>សូម​ប្រោស​ឲ្យ​ទូលបង្គំ​មាន​កំឡាំង តាម​ព្រះបន្ទូល​ទ្រង់ </div><div class='q'> <span class="verse" id="V155">១៥៥&nbsp;</span>សេចក្តី​សង្គ្រោះ​រមែង​នៅ​ឆ្ងាយ​ពី​ពួក​មនុស្ស​អាក្រក់ </div><div class='q2'>ពី​ព្រោះ​គេ​មិន​ស្វែង​រក​បញ្ញត្ត​របស់​ទ្រង់ </div><div class='q'> <span class="verse" id="V156">១៥៦&nbsp;</span>ឱ​ព្រះយេហូវ៉ា​អើយ សេចក្តី​មេត្តាករុណា </div><div class='q2'>ដ៏​ទន់​សន្តោស​របស់​ទ្រង់ នោះ​លើសលុប </div><div class='q2'>សូម​ប្រោស​ឲ្យ​ទូលបង្គំ​មាន​កំឡាំង តាម​ច្បាប់​របស់​ទ្រង់ </div><div class='q'> <span class="verse" id="V157">១៥៧&nbsp;</span>ឯ​ពួក​អ្នក​ដែល​បៀតបៀន ហើយ​តតាំង​នឹង​ទូលបង្គំ </div><div class='q2'>គេ​មាន​គ្នា​ច្រើន </div><div class='q2'>ប៉ុន្តែ​ទូលបង្គំ​មិន​បាន​បែរ​ចេញ </div><div class='q2'>ពី​សេចក្តី​បន្ទាល់​របស់​ទ្រង់​ឡើយ </div><div class='q'> <span class="verse" id="V158">១៥៨&nbsp;</span>ទូលបង្គំ​បាន​ពិចារណា​មើល​មនុស្ស​ក្បត់ </div><div class='q2'>ហើយ​ក៏​ស្អប់​ខ្ពើម​គេ </div><div class='q2'>ដោយ​ព្រោះ​មិន​កាន់​តាម​ព្រះបន្ទូល​ទ្រង់​សោះ </div><div class='q'> <span class="verse" id="V159">១៥៩&nbsp;</span>សូម​ទ្រង់​ពិចារណា​ដែល​ទូលបង្គំ​ស្រឡាញ់ </div><div class='q2'>ដល់​អស់​ទាំង​បញ្ញត្ត​របស់​ទ្រង់​ជា​យ៉ាង​ណា </div><div class='q2'>ឱ​ព្រះយេហូវ៉ា​អើយ សូម​ប្រោស​ឲ្យ​ទូលបង្គំ​មាន </div><div class='q2'>កំឡាំង​ឡើង តាម​សេចក្តី​សប្បុរស​របស់​ទ្រង់ </div><div class='q'> <span class="verse" id="V160">១៦០&nbsp;</span>បូក​រួម​ទាំង​អស់​ព្រះបន្ទូល​នៃ​ទ្រង់​ទៅ​ឃើញ​ថា </div><div class='q2'>ពិត​ត្រង់​ទាំង​អស់ </div><div class='q2'>ហើយ​គ្រប់​ទាំង​ច្បាប់​ដ៏​សុចរិត​របស់​ទ្រង់ </div><div class='q2'>ក៏​ស្ថិតស្ថេរ​នៅ​អស់កល្ប​ជានិច្ច​ដែរ។ </div><div class='q'> <span class="verse" id="V161">១៦១&nbsp;</span>៙ ពួក​អ្នក​ធំ​បាន​បៀតបៀន​ទូលបង្គំ​ដោយ​ឥត​ហេតុ </div><div class='q2'>ប៉ុន្តែ​ចិត្ត​ទូលបង្គំ​នៅ​តែ​ភ័យ​ញ័រ​ចំពោះ​ព្រះបន្ទូល​ទ្រង់ </div><div class='q'> <span class="verse" id="V162">១៦២&nbsp;</span>ទូលបង្គំ​មាន​សេចក្តី​រីករាយ​ចំពោះ​ព្រះបន្ទូល​ទ្រង់ </div><div class='q2'>ប្រៀប​ដូច​ជា​មនុស្ស​ណា​ដែល​ប្រទះ​នឹង​របឹប​ជា​ច្រើន </div><div class='q'> <span class="verse" id="V163">១៦៣&nbsp;</span>ទូលបង្គំ​ជិនណាយ ហើយ​ក៏​ស្អប់​ខ្ពើម​សេចក្តី​កំភូត </div><div class='q2'>តែ​ស្រឡាញ់​ដល់​ក្រឹត្យវិន័យ​ទ្រង់​វិញ </div><div class='q'> <span class="verse" id="V164">១៦៤&nbsp;</span>ទូលបង្គំ​សរសើរ​ដល់​ទ្រង់​ក្នុង​១​ថ្ងៃ​៧​ដង </div><div class='q2'>ដោយ​ព្រោះ​ច្បាប់​ដ៏​សុចរិត​របស់​ទ្រង់ </div><div class='q'> <span class="verse" id="V165">១៦៥&nbsp;</span>ពួក​អ្នក​ដែល​ស្រឡាញ់​ក្រឹត្យវិន័យ​ទ្រង់ </div><div class='q2'>នោះ​មាន​សេចក្តី​សុខ​ដ៏​លើសលុប </div><div class='q2'>ហើយ​គ្មាន​ហេតុ​នឹង​ចំពប់​ដួល​ឡើយ </div><div class='q'> <span class="verse" id="V166">១៦៦&nbsp;</span>ឱ​ព្រះយេហូវ៉ា​អើយ ទូលបង្គំ​បាន​សង្ឃឹម​ដល់​សេចក្តី </div><div class='q2'>សង្គ្រោះ​របស់​ទ្រង់ </div><div class='q2'>ក៏​បាន​ប្រព្រឹត្ត​តាម​បង្គាប់​របស់​ទ្រង់​ដែរ </div><div class='q'> <span class="verse" id="V167">១៦៧&nbsp;</span>ព្រលឹង​ទូលបង្គំ​បាន​កាន់​តាម​សេចក្តី​បន្ទាល់​របស់​ទ្រង់ </div><div class='q2'>ទូលបង្គំ​ក៏​ស្រឡាញ់​សេចក្តី​បន្ទាល់​នោះ​យ៉ាង​ក្រៃលែង </div><div class='q'> <span class="verse" id="V168">១៦៨&nbsp;</span>ទូលបង្គំ​បាន​កាន់​តាម​អស់​ទាំង​បញ្ញត្ត </div><div class='q2'>និង​សេចក្តី​បន្ទាល់​របស់​ទ្រង់ </div><div class='q2'>ពី​ព្រោះ​អស់​ទាំង​ផ្លូវ​ដែល​ទូលបង្គំ​ប្រព្រឹត្ត </div><div class='q2'>នោះ​សុទ្ធ​តែ​នៅ​ចំពោះ​ទ្រង់​ហើយ។ </div><div class='q'> <span class="verse" id="V169">១៦៩&nbsp;</span>៙ ឱ​ព្រះយេហូវ៉ា​អើយ សូម​ឲ្យ​សំរែក​របស់​ទូលបង្គំ </div><div class='q2'>បាន​ចូល​មក​ជិត​នៅ​ចំពោះ​ទ្រង់ </div><div class='q2'>សូម​ប្រទាន​ឲ្យ​ទូលបង្គំ​មាន​យោបល់​តាម​ព្រះបន្ទូល​ទ្រង់ </div><div class='q'> <span class="verse" id="V170">១៧០&nbsp;</span>សូម​ឲ្យ​ពាក្យ​អង្វរ​របស់​ទូលបង្គំ​បាន​មក​នៅ​ចំពោះ​ទ្រង់ </div><div class='q2'>សូម​ប្រោស​ទូលបង្គំ​ឲ្យ​បាន​រួច តាម​ព្រះបន្ទូល​ទ្រង់​ផង </div><div class='q'> <span class="verse" id="V171">១៧១&nbsp;</span>សូម​អនុញ្ញាត​ឲ្យ​បបូរ​មាត់​ទូលបង្គំ បាន​ពោល </div><div class='q2'>ពាក្យ​សរសើរ </div><div class='q2'>ដ្បិត​ទ្រង់​បង្រៀន​អស់​ទាំង​បញ្ញត្ត​របស់​ទ្រង់​ដល់​ទូលបង្គំ </div><div class='q'> <span class="verse" id="V172">១៧២&nbsp;</span>សូម​ឲ្យ​អណ្តាត​ទូលបង្គំ​បាន​ច្រៀង​ពី​ព្រះបន្ទូល​ទ្រង់ </div><div class='q2'>ពី​ព្រោះ​គ្រប់​ទាំង​សេចក្តី​បង្គាប់​របស់​ទ្រង់ </div><div class='q2'>សុទ្ធ​តែ​សុចរិត​ទាំង​អស់ </div><div class='q'> <span class="verse" id="V173">១៧៣&nbsp;</span>សូម​ឲ្យ​ព្រះហស្ត​ទ្រង់​បាន​ប្រុង​ប្រៀប​នឹង​ជួយ​ទូលបង្គំ </div><div class='q2'>ព្រោះ​ទូលបង្គំ​បាន​រើស​យក​បញ្ញត្ត​របស់​ទ្រង់ </div><div class='q'> <span class="verse" id="V174">១៧៤&nbsp;</span>ឱ​ព្រះយេហូវ៉ា​អើយ ទូលបង្គំ​បាន​នឹក​រឭក​ដល់ </div><div class='q2'>សេចក្តី​សង្គ្រោះ​របស់​ទ្រង់ </div><div class='q2'>ហើយ​ក្រឹត្យវិន័យ​របស់​ទ្រង់​ជា​ទី​រីករាយ​ដល់​ទូលបង្គំ </div><div class='q'> <span class="verse" id="V175">១៧៥&nbsp;</span>សូម​អនុញ្ញាត​ឲ្យ​ព្រលឹង​ទូលបង្គំ​រស់​នៅ នោះ​នឹង </div><div class='q2'>បាន​សរសើរ​ដល់​ទ្រង់ </div><div class='q2'>ហើយ​សូម​ឲ្យ​ច្បាប់​របស់​ទ្រង់​ជួយ​ទូលបង្គំ​ផង </div><div class='q'> <span class="verse" id="V176">១៧៦&nbsp;</span>ទូលបង្គំ​បាន​វង្វេង​ទៅ ដូច​ជា​ចៀម​បាត់បង់ </div><div class='q2'>សូម​ដេញ​រក​អ្នក​បំរើ​ទ្រង់​ផង </div><div class='q2'>ដ្បិត​ទូលបង្គំ​មិន​ភ្លេច​សេចក្តី​បង្គាប់​របស់​ទ្រង់​ឡើយ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA118.html'>&lt;</a></li>
<li><a href='PSA.html'>១១៩</a></li>
<li><a href='PSA120.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->