<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ចោទិយកថា ១៨</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ចោទិយកថា</a></li>
<li><a href='DEU17.html'>&lt;</a></li>
<li><a href='DEU.html'>១៨</a></li>
<li><a href='DEU19.html'>&gt;</a></li>
</ul>
<div class="main">
 <div class='chapterlabel' id="V0"> ១៨</div><div class='s'>សិទ្ធិ​របស់​ពួក​បូជាចារ្យ និង​ពួក​លេវី </div><div class='p'>
 <span class="verse" id="V1">១&nbsp;</span>ឯ​ពួក​លេវី​ដ៏​ជា​សង្ឃ គឺ​ពូជ​អំបូរ​លេវី​គ្រប់​គ្នា​មិន​ត្រូវ​ឲ្យ​គេ​មាន​ចំណែក ឬ​មរដក ជា​មួយ​នឹង​ពួក​អ៊ីស្រាអែល​ឡើយ ត្រូវ​ឲ្យ​គេ​រស់​ដោយ​បរិភោគ​ដង្វាយ ដែល​ដុត​ថ្វាយ​ព្រះយេហូវ៉ា គឺ​ជា​មរដក​របស់​ទ្រង់​វិញ  <span class="verse" id="V2">២&nbsp;</span>មិន​ត្រូវ​ឲ្យ​គេ​មាន​មរដក​នៅ​ជា​មួយ​នឹង​បង​ប្អូន​គេ​ទេ ដ្បិត​ព្រះយេហូវ៉ា​ទ្រង់​ជា​មរដក​របស់​គេ​ហើយ ដូច​ជា​ទ្រង់​បាន​មាន​ព្រះបន្ទូល​នឹង​គេ​ស្រាប់  <span class="verse" id="V3">៣&nbsp;</span>នេះ​ជា​ចំណែក​ដែល​បណ្តាជន ជា​ពួក​អ្នក​ដែល​ថ្វាយ​យញ្ញបូជា​ត្រូវ​ឲ្យ​ដល់​ពួក​សង្ឃ ទោះ​គោ ឬ​ចៀម​ក្តី នោះ​ត្រូវ​ឲ្យ​ស្មា ថ្គាម និង​ពោះ​ធំ​ផង  <span class="verse" id="V4">៤&nbsp;</span>ព្រម​ទាំង​ផល​ដំបូង​ពី​ស្រូវ ពី​ទឹក​ទំពាំងបាយ​ជូរ ពី​ប្រេង ហើយ​រោម​ចៀម​របស់​ឯង ដែល​កាត់​មុន​ដំបូង​ដែរ  <span class="verse" id="V5">៥&nbsp;</span>ដ្បិត​ព្រះយេហូវ៉ា ជា​ព្រះ​នៃ​ឯង ទ្រង់​បាន​រើស​គេ និង​កូន​ចៅ​គេ ពី​ពូជ​អំបូរ​ឯង​ទាំង​ប៉ុន្មាន ឲ្យ​បាន​ឈរ​ធ្វើ​ការងារ ដោយ​នូវ​ព្រះនាម​ព្រះយេហូវ៉ា​ជានិច្ច។  <span class="verse" id="V6">៦&nbsp;</span>បើ​មាន​ពួក​លេវី​ណា​ម្នាក់ ចេញ​ពី​ទី​ក្រុង​ឯង​ណា​មួយ ក្នុង​បណ្តា​សាសន៍​អ៊ីស្រាអែល​ទាំង​អស់ ជា​ទី​លំនៅ​របស់​គេ មក​ដោយ​បំណង​ចិត្ត​ដ៏​ពោរពេញ ដល់​កន្លែង​ដែល​ព្រះយេហូវ៉ា​នឹង​រើស  <span class="verse" id="V7">៧&nbsp;</span>នោះ​គេ​នឹង​ធ្វើ​ការងារ ដោយ​នូវ​ព្រះនាម​ព្រះយេហូវ៉ា ជា​ព្រះ​នៃ​គេ​បាន​ដែរ ដូច​ជា​ពួក​លេវី ជា​បង​ប្អូន​គេ​គ្រប់​គ្នា ដែល​ឈរ​នៅ​ទី​នោះ​ចំពោះ​ព្រះយេហូវ៉ា  <span class="verse" id="V8">៨&nbsp;</span>គេ​នឹង​មាន​ចំណែក​បរិភោគ​ស្មើ​គ្នា ក្រៅ​ពី​ដំឡៃ​កេរអាករ​របស់​ឪពុក ដែល​គេ​បាន​លក់​ហើយ។ </div><div class='s'>ព្យាការី​ក្លែងក្លាយ និង​ព្យាការី​ពិត​ប្រាកដ </div><div class='p'> <span class="verse" id="V9">៩&nbsp;</span>កាល​ណា​ឯង​បាន​ចូល​ទៅ​ក្នុង​ស្រុក ដែល​ព្រះយេហូវ៉ា ជា​ព្រះ​នៃ​ឯង ទ្រង់​ប្រទាន​ឲ្យ នោះ​មិន​ត្រូវ​រៀន​ធ្វើ​តាម​ការ​គួរ​ស្អប់​ខ្ពើម​របស់​សាសន៍​ទាំង​នោះ​ឡើយ  <span class="verse" id="V10">១០&nbsp;</span>នៅ​ក្នុង​ពួក​ឯង មិន​ត្រូវ​ឲ្យ​ឃើញ​មាន​អ្នក​ណា​មួយ ដែល​ធ្វើ​ឲ្យ​កូន​ប្រុស ឬ​កូន​ស្រី​ខ្លួន​ឆ្លង​កាត់​ភ្លើង ឬ​គ្រូ​ទាយ គ្រូ​គន់គូរក្ខត្តឫក្ស គ្រូ​អង្គុយធម៌ គ្រូ​អាបធ្មប់  <span class="verse" id="V11">១១&nbsp;</span>គ្រូ​សន្ធាប់ គ្រូ​ខាប គ្រូ​គាថា ឬ​គ្រូ​អន្ទង​ខ្មោច​ណា​ឡើយ  <span class="verse" id="V12">១២&nbsp;</span>ដ្បិត​អ្នក​ណា​ដែល​ប្រព្រឹត្ត​ការ​ទាំង​នោះ ជា​ទី​ស្អប់​ខ្ពើម​ដល់​ព្រះយេហូវ៉ា​ណាស់ គឺ​ដោយ​ព្រោះ​សេចក្តី​គួរ​ស្អប់​ខ្ពើម​យ៉ាង​នោះ​ហើយ បាន​ជា​ព្រះយេហូវ៉ា ជា​ព្រះ​នៃ​ឯង ទ្រង់​បណ្តេញ​គេ​ពី​មុខ​ឯង​ចេញ  <span class="verse" id="V13">១៣&nbsp;</span>ត្រូវ​ឲ្យ​ឯង​ឥត​មាន​សៅហ្មង​ចំពោះ​ព្រះយេហូវ៉ា ជា​ព្រះ​នៃ​ឯង​ចុះ  <span class="verse" id="V14">១៤&nbsp;</span>ដ្បិត​ឯ​សាសន៍​ទាំង​នោះ ដែល​ឯង និង​ទៅ​ចាប់​យក​ស្រុក​របស់​គេ នោះ​សុទ្ធ​តែ​ជា​អ្នក​ស្តាប់​តាម​គ្រូ​គន់គូរនក្ខត្តឫក្ស និង​គ្រូ​ទាយ​ទំនាយ​ទាំង​អស់ តែ​ព្រះយេហូវ៉ា ជា​ព្រះ​នៃ​ឯង ទ្រង់​មិន​បើក​ឲ្យ​ឯង​ប្រព្រឹត្ត​ការ​យ៉ាង​ដូច្នោះ​ទេ។ </div><div class='p'> <span class="verse" id="V15">១៥&nbsp;</span>ព្រះយេហូវ៉ា ជា​ព្រះ​នៃ​ឯង ទ្រង់​នឹង​បណ្តាល​ឲ្យ​មាន​ហោរា​១​កើត​ឡើង ពី​ពួក​បង​ប្អូន​ឯង ឲ្យ​ដូច​ជា​អញ​ត្រូវ​ឲ្យ​ឯង​រាល់​គ្នា​ស្តាប់​តាម​អ្នក​នោះ​ចុះ  <span class="verse" id="V16">១៦&nbsp;</span>តាម​គ្រប់​ទាំង​សេចក្តី ដែល​ឯង​បាន​សូម​ដល់​ព្រះយេហូវ៉ា ជា​ព្រះ​នៃ​ឯង ត្រង់​ភ្នំ​ហោរែប នៅ​ថ្ងៃ​ដែល​ប្រជុំ​នោះ​ថា សូម​កុំ​ឲ្យ​ខ្ញុំ​ឮ​សំឡេង​របស់​ព្រះយេហូវ៉ា ជា​ព្រះ​នៃ​ខ្ញុំ ឬ​ឃើញ​ភ្លើង​ដ៏​ធំ​នេះ​ទៀត​ឡើយ ក្រែង​ខ្ញុំ​ត្រូវ​ស្លាប់  <span class="verse" id="V17">១៧&nbsp;</span>នោះ​ព្រះយេហូវ៉ា​ទ្រង់​ក៏​មាន​ព្រះបន្ទូល​មក​អញ​ថា សេចក្តី​ដែល​គេ​ថា នោះ​បាន​ថា​ត្រូវ​ហើយ  <span class="verse" id="V18">១៨&nbsp;</span>អញ​នឹង​បណ្តាល​ឲ្យ​មាន​ហោរា​១​កើត​ឡើង​ពី​ពួក​បង​ប្អូន​គេ សំរាប់​គេ ឲ្យ​ដូច​ឯង ហើយ​អញ​នឹង​ដាក់​ពាក្យ​អញ​ទៅ​ក្នុង​មាត់​ហោរា​នោះ អ្នក​នោះ​នឹង​ប្រាប់​ដល់​គេ​តាម​គ្រប់​ទាំង​សេចក្តី ដែល​អញ​នឹង​បង្គាប់​មក  <span class="verse" id="V19">១៩&nbsp;</span>ដូច្នេះ​បើ​អ្នក​ណា​មិន​ស្តាប់​តាម​ពាក្យ​អញ ដែល​ហោរា​នោះ​នឹង​ពោល ដោយ​នូវ​ឈ្មោះ​អញ នោះ​អញ​នឹង​ធ្វើ​ទោស​ដល់​គេ។ </div><div class='p'> <span class="verse" id="V20">២០&nbsp;</span>ប៉ុន្តែ​ហោរា​ណា​ដែល​នឹង​និយាយ​ប្រាប់​អ្វី តាម​តែ​អំពើ​ចិត្ត ដោយ​នូវ​ឈ្មោះ​អញ ជា​សេចក្តី​ដែល​អញ​មិន​បាន​បង្គាប់​ឲ្យ​សោះ ឬ​ដែល​នឹង​និយាយ​ដោយ​នូវ​ឈ្មោះ​ព្រះ​ដទៃ ហោរា​នោះ​នឹង​ត្រូវ​ស្លាប់  <span class="verse" id="V21">២១&nbsp;</span>បើ​ឯង​គិត​ក្នុង​ចិត្ត​ថា ធ្វើ​ដូច​ម្តេច​ឲ្យ​យើង​ដឹង​ជា​ពាក្យ​ណា ដែល​ព្រះយេហូវ៉ា​មិន​បាន​មាន​ព្រះបន្ទូល  <span class="verse" id="V22">២២&nbsp;</span>គឺ​កាល​ណា​ហោរា​ណា​នឹង​ទាយ​ដោយ​នូវ​ព្រះនាម​ព្រះយេហូវ៉ា នោះ​បើ​ការ​នោះ​មិន​ឃើញ​មាន​មក ក៏​មិន​កើត​មក​ទេ ពាក្យ​នោះ​ហើយ​ជា​ពាក្យ​ដែល​ព្រះយេហូវ៉ា​មិន​បាន​មាន​ព្រះបន្ទូល ហោរា​នោះ​បាន​ពោល​តាម​តែ​អំពើ​ចិត្ត​របស់​ខ្លួន​ទេ មិន​ត្រូវ​ឲ្យ​ឯង​ខ្លាច​គេ​ឡើយ។ </div><ul class="nav nav-pills">
<li><a href='index.html'>ចោទិយកថា</a></li>
<li><a href='DEU17.html'>&lt;</a></li>
<li><a href='DEU.html'>១៨</a></li>
<li><a href='DEU19.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->