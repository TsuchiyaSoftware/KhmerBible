<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៨៦</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA085.html'>&lt;</a></li>
<li><a href='PSA.html'>៨៦</a></li>
<li><a href='PSA087.html'>&gt;</a></li>
</ul>
<div class="main">
 <div class='chapterlabel' id="V0"> ៨៦</div><div class='s'>សូម​ថែ​រក្សា​ជីវិត​ទូលបង្គំ​ផង! </div><div class='d'>សេចក្តី​អធិស្ឋាន​របស់​ដាវីឌ។ </div><div class='q'>
 <span class="verse" id="V1">១&nbsp;</span>ឱ​ព្រះយេហូវ៉ា​អើយ សូម​ផ្ទៀង​ព្រះកាណ៌​មក​ស្តាប់ </div><div class='q2'>ហើយ​តប​មក​ទូលបង្គំ​ផង ពី​ព្រោះ​ទូលបង្គំ​ទាល់​ក្រ </div><div class='q2'>ហើយ​ខ្វះ​ខាត </div><div class='q'> <span class="verse" id="V2">២&nbsp;</span>សូម​ការពារ​ព្រលឹង​ទូលបង្គំ ដ្បិត​ទូលបង្គំ​ជា​អ្នក​ជ្រះថ្លា </div><div class='q2'>ឱ​ព្រះ​នៃ​ទូលបង្គំ​អើយ </div><div class='q2'>សូម​ជួយ​សង្គ្រោះ​អ្នក​បំរើ​ដែល​ទុក​ចិត្ត​ដល់​ទ្រង់ </div><div class='q'> <span class="verse" id="V3">៣&nbsp;</span>ឱ​ព្រះអម្ចាស់​អើយ សូម​អាណិត​មេត្តា​ដល់​ទូលបង្គំ​ផង </div><div class='q2'>ដ្បិត​ទូលបង្គំ​អំពាវនាវ​ដល់​ទ្រង់​ជា​ដរាប​រាល់​ថ្ងៃ </div><div class='q'> <span class="verse" id="V4">៤&nbsp;</span>សូម​បណ្តាល​ឲ្យ​ព្រលឹង​នៃ​អ្នក​បំរើ​ទ្រង់ បាន​រីករាយ​ឡើង </div><div class='q2'>ពី​ព្រោះ ឱ​ព្រះអម្ចាស់​អើយ </div><div class='q2'>ទូលបង្គំ​លើក​ព្រលឹង​ថ្វាយ​ដល់​ទ្រង់ </div><div class='q'> <span class="verse" id="V5">៥&nbsp;</span>ដ្បិត​ឱ​ព្រះអម្ចាស់​អើយ ទ្រង់​ល្អ ទ្រង់​បំរុង​តែ​នឹង​អត់​ទោស </div><div class='q2'>ក៏​មាន​សេចក្តី​សប្បុរស​ជា​បរិបូរ </div><div class='q2'>ចំពោះ​អស់​អ្នក​ណា​ដែល​អំពាវនាវ​ដល់​ទ្រង់ </div><div class='q'> <span class="verse" id="V6">៦&nbsp;</span>ឱ​ព្រះអម្ចាស់​អើយ សូម​ផ្ទៀង​ព្រះកាណ៌​មក </div><div class='q2'>ចំពោះ​សេចក្តី​អធិស្ឋាន​របស់​ទូលបង្គំ </div><div class='q2'>ហើយ​ស្តាប់​សំឡេង​ដែល​ទូលបង្គំ​អង្វរ​ផង </div><div class='q'> <span class="verse" id="V7">៧&nbsp;</span>នៅ​ថ្ងៃ​វេទនា នោះ​ទូលបង្គំ​នឹង​អំពាវនាវ​ដល់​ទ្រង់ </div><div class='q2'>ពី​ព្រោះ​ទ្រង់​នឹង​ឆ្លើយ​តប​មក </div><div class='q'> <span class="verse" id="V8">៨&nbsp;</span>ឱ​ព្រះអម្ចាស់​អើយ នៅ​ក្នុង​អស់​ទាំង​ពួក​ព្រះ </div><div class='q2'>គ្មាន​ណា​មួយ​ឲ្យ​ដូច​ជា​ទ្រង់​ឡើយ </div><div class='q2'>ក៏​គ្មាន​ការ​អ្វី​ឲ្យ​ដូច​ជា​ការ​របស់​ទ្រង់​ដែរ </div><div class='q'> <span class="verse" id="V9">៩&nbsp;</span>ឱ​ព្រះអម្ចាស់​អើយ </div><div class='q2'>អស់​ទាំង​សាសន៍​ដែល​ទ្រង់​បាន​បង្កើត </div><div class='q2'>គេ​នឹង​មក​ក្រាប​ថ្វាយបង្គំ​នៅ​ចំពោះ​ទ្រង់ </div><div class='q2'>ហើយ​គេ​នឹង​លើក​ដំកើង​ព្រះនាម​ទ្រង់ </div><div class='q'> <span class="verse" id="V10">១០&nbsp;</span>ដ្បិត​ទ្រង់​ធំ​ប្រសើរ ហើយ​ក៏​ធ្វើ​ការ​យ៉ាង​អស្ចារ្យ </div><div class='q2'>ទ្រង់​ជា​ព្រះ​តែ​មួយ​អង្គ​ឯង </div><div class='q'> <span class="verse" id="V11">១១&nbsp;</span>ឱ​ព្រះយេហូវ៉ា​អើយ </div><div class='q2'>សូម​បង្រៀន​ទូលបង្គំ​ឲ្យ​ស្គាល់​ផ្លូវ​នៃ​ទ្រង់ </div><div class='q2'>ទូលបង្គំ​នឹង​ដើរ​ក្នុង​សេចក្តី​ពិត​របស់​ទ្រង់ </div><div class='q2'>សូម​បំព្រួម​ចិត្ត​ទូលបង្គំ​មក​ឲ្យ​កោតខ្លាច​ដល់​ព្រះនាម​ទ្រង់ </div><div class='q'> <span class="verse" id="V12">១២&nbsp;</span>ឱ​ព្រះអម្ចាស់ ជា​ព្រះ​នៃ​ទូលបង្គំ​អើយ </div><div class='q2'>ទូលបង្គំ​នឹង​សរសើរ​ទ្រង់​ឲ្យ​អស់​ពី​ចិត្ត </div><div class='q2'>ហើយ​នឹង​លើក​ដំកើង​ព្រះនាម​ទ្រង់​ជា​ដរាប​ត​ទៅ </div><div class='q'> <span class="verse" id="V13">១៣&nbsp;</span>ដ្បិត​ទ្រង់​មាន​សេចក្តី​សប្បុរស​យ៉ាង​ខ្លាំង ចំពោះ​ទូលបង្គំ </div><div class='q2'>ទ្រង់​បាន​ប្រោស​ព្រលឹង​ទូលបង្គំ </div><div class='q2'>ឲ្យ​រួច​ពី​ស្ថាន​ឃុំ​ព្រលឹង​មនុស្ស​ស្លាប់​ដ៏​ជ្រៅ​បំផុត </div><div class='q'> <span class="verse" id="V14">១៤&nbsp;</span>ឱ​ព្រះអង្គ​អើយ មនុស្ស​ឆ្មើងឆ្មៃ​បាន​លើក​គ្នា​ឡើង </div><div class='q2'>ទាស់​នឹង​ទូលបង្គំ​ហើយ </div><div class='q2'>មាន​ពួក​មនុស្ស​ច្រឡោត​ស្វែង​រក​ជីវិត​ទូលបង្គំ </div><div class='q2'>គេ​មិន​បាន​តាំង​ទ្រង់​នៅ​មុខ​គេ​ទេ </div><div class='q'> <span class="verse" id="V15">១៥&nbsp;</span>តែ​ឱ​ព្រះអម្ចាស់​អើយ ទ្រង់​ជា​ព្រះ​ដ៏​ប្រកប​ដោយ​មេត្តា </div><div class='q2'>ករុណា និង​អាណិតអាសូរ </div><div class='q2'>ក៏​ទ្រង់​យឺត​នឹង​ខ្ញាល់ ហើយ​មាន​សេចក្តី​សប្បុរស </div><div class='q2'>និង​សេចក្តី​ពិត​ត្រង់​ជា​បរិបូរ </div><div class='q'> <span class="verse" id="V16">១៦&nbsp;</span>ឱ​សូម​វិល​មក​ឯ​ទូលបង្គំ​វិញ </div><div class='q2'>ហើយ​អាណិត​មេត្តា​ដល់​ទូលបង្គំ​ផង </div><div class='q2'>សូម​ប្រទាន​កំឡាំង​របស់​ទ្រង់ មក​ទូលបង្គំ​ជា​អ្នក​បំរើ​ទ្រង់ </div><div class='q2'>ហើយ​ជួយ​សង្គ្រោះ​កូន​របស់​ស្ត្រី​ជា​អ្នក​បំរើ​ទ្រង់​ដែរ </div><div class='q'> <span class="verse" id="V17">១៧&nbsp;</span>សូម​សំដែង​ទី​សំគាល់​១​ពី​សេចក្តី​ល្អ </div><div class='q2'>ដែល​នឹង​ប្រោស​ដល់​ទូលបង្គំ </div><div class='q2'>ដើម្បី​ឲ្យ​ពួក​អ្នក​ដែល​ស្អប់​ទូលបង្គំ​បាន​ឃើញ </div><div class='q2'>ហើយ​មាន​សេចក្តី​ខ្មាស​វិញ </div><div class='q2'>ដោយ​ព្រោះ​ទ្រង់ ឱ​ព្រះយេហូវ៉ា​អើយ ទ្រង់​បាន​ជួយ </div><div class='q2'>ហើយ​កំសាន្ត​ចិត្ត​នៃ​ទូលបង្គំ​ហើយ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA085.html'>&lt;</a></li>
<li><a href='PSA.html'>៨៦</a></li>
<li><a href='PSA087.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->