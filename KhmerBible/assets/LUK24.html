<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ លូកា ២៤</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>លូកា</a></li>
<li><a href='LUK23.html'>&lt;</a></li>
<li><a href='LUK.html'>២៤</a></li>
<li><a href='JHN01.html'>&gt;</a></li>
</ul>
<div class="main">
 <div class='chapterlabel' id="V0"> ២៤</div><div class='s'>ព្រះយេស៊ូវ​មាន​ព្រះជន្ម​រស់​ឡើង​វិញ </div><div class='r'>(ម៉ាថាយ​២៨.១-១០ ម៉ាកុស​១៦.១-៨ យ៉ូហាន​២០.១-២០) </div><div class='p'>
 <span class="verse" id="V1">១&nbsp;</span>លុះ​ដល់​ថ្ងៃ​ទី​១​ក្នុង​អាទិត្យ កាល​ភ្លឺ​ស្រាងៗ នោះ​គេ​យក​គ្រឿង​ក្រអូប ដែល​រៀបចំ​នោះ នាំ​គ្នា​ទៅ​ឯ​ផ្នូរ មាន​អ្នក​ខ្លះ​ទៀត​ទៅ​ជា​មួយ​ដែរ  <span class="verse" id="V2">២&nbsp;</span>គេ​ក៏​ឃើញ​ថ្ម​បាន​រមៀល​ចេញ​ពី​មាត់​ផ្នូរ​ហើយ  <span class="verse" id="V3">៣&nbsp;</span>តែ​កាល​ចូល​ទៅ នោះ​មិន​ឃើញ​ព្រះសព​ព្រះអម្ចាស់យេស៊ូវ​ទេ  <span class="verse" id="V4">៤&nbsp;</span>កំពុង​ដែល​មាន​សេចក្តី​ងឿងឆ្ងល់​អំពី​ការ​នោះ ស្រាប់​តែ​ឃើញ​មាន​២​នាក់​ស្លៀកពាក់​ភ្លឺព្រោងពា្រយ ឈរ​ជិត​គេ  <span class="verse" id="V5">៥&nbsp;</span>គេ​ក៏​ភ័យ​ស្លុត ហើយ​ក្រាប​ផ្កាប់​មុខ​នឹង​ដី រួច​អ្នក​នោះ​និយាយ​មក​គេ​ថា ហេតុ​អ្វី​បាន​ជា​មក​រក​ព្រះអង្គ ដែល​មាន​ព្រះជន្ម​រស់ នៅ​ក្នុង​ទី​ខ្មោច​ស្លាប់​ដូច្នេះ  <span class="verse" id="V6">៦&nbsp;</span>ទ្រង់​មាន​ព្រះជន្ម​រស់​ឡើង​វិញ​ហើយ មិន​គង់​នៅ​ទី​នេះ​ទេ ចូរ​នឹក​ចាំ​ពី​ព្រះបន្ទូល ដែល​ទ្រង់​មាន​ព្រះបន្ទូល​នឹង​អ្នក​រាល់​គ្នា ក្នុង​កាល​ដែល​នៅ​ស្រុក​កាលីឡេ​នៅ​ឡើយ​ថា  <span class="verse" id="V7">៧&nbsp;</span>កូន​មនុស្ស​ត្រូវ​គេ​បញ្ជូន​ទៅ​ក្នុង​កណ្តាប់​ដៃ​នៃ​មនុស្ស​មាន​បាប ឲ្យ​គេ​ឆ្កាង ហើយ​៣​ថ្ងៃ​ក្រោយ​មក​នឹង​រស់​ឡើង​វិញ  <span class="verse" id="V8">៨&nbsp;</span>នោះ​គេ​ក៏​នឹក​ឃើញ​ពី​ព្រះបន្ទូល​ទ្រង់  <span class="verse" id="V9">៩&nbsp;</span>លុះ​វិល​មក​ពី​ផ្នូរ​វិញ នោះ​ក៏​ប្រាប់​ពី​ការ​ទាំង​នោះ​ដល់​ពួក​១១​នាក់ និង​អ្នក​ឯ​ទៀត​ទាំង​ប៉ុន្មាន​ដែរ  <span class="verse" id="V10">១០&nbsp;</span>រីឯ​ពួក​ស្ត្រី​ដែល​ប្រាប់​ពី​ការ​ទាំង​នោះ​ដល់​ពួក​សាវ័ក នោះ​គឺ ម៉ារា ពី​ស្រុក​ម៉ាក់ដាឡា​១ យ៉ូអាន់​១ ម៉ារា ជា​ម្តាយ​យ៉ាកុប​១ ហើយ​ស្ត្រី​ឯ​ទៀត ដែល​នៅ​ជា​មួយ​គ្នា​ផង  <span class="verse" id="V11">១១&nbsp;</span>ពួក​សាវ័ក​មិន​បាន​ជឿ​ទេ ដ្បិត​ពាក្យ​សំដី​របស់​ស្រីៗ នោះ មើល​ទៅ​ដូច​ជា​រឿង​លេង​សុទ្ធ  <span class="verse" id="V12">១២&nbsp;</span>តែ​ពេត្រុស គាត់​ក្រោក​ឡើង​រត់​ទៅ​ឯ​ផ្នូរ ក៏​ឱន​មើល​ទៅ​ឃើញ​តែ​សំពត់ស្នប​ទទេ រួច​វិល​ទៅ​ផ្ទះ​ទាំង​អស្ចារ្យ​ក្នុង​ចិត្ត ពី​ការ​ដែល​កើត​មាន​មក។ </div><div class='s'>សិស្ស​២​នាក់​ធ្វើ​ដំណើរ​ទៅ​ភូមិ​អេម៉ោស </div><div class='r'>(ម៉ាកុស​១៦.១២-១៣) </div><div class='p'> <span class="verse" id="V13">១៣&nbsp;</span>រីឯ​នៅ​ថ្ងៃ​នោះ​ឯង មាន​ពួក​សិស្ស​២​នាក់​កំពុង​តែ​ដើរ​ទៅ​ឯ​ភូមិ​អេម៉ោស ចំងាយ​១១​គីឡូម៉ែត្រ​ពី​ក្រុង​យេរូសាឡិម​ទៅ  <span class="verse" id="V14">១៤&nbsp;</span>គេ​កំពុង​តែ​និយាយ​គ្នា ពី​អស់​ទាំង​ការ​ដែល​កើត​មាន​មក​នោះ  <span class="verse" id="V15">១៥&nbsp;</span>កាល​គេ​កំពុង​តែ​និយាយ​គ្នា ហើយ​រិះគិត​ដូច្នេះ នោះ​ព្រះយេស៊ូវ​ក៏​ចូល​មក យាង​ជា​មួយ​នឹង​គេ​ដែរ  <span class="verse" id="V16">១៦&nbsp;</span>តែ​ភ្នែក​គេ​ត្រូវ​ថ្ពឹន មិន​ឲ្យ​ស្គាល់​ទ្រង់​ទេ  <span class="verse" id="V17">១៧&nbsp;</span>ទ្រង់​មាន​ព្រះបន្ទូល​ទៅ​គេ​ថា តើ​រឿង​អ្វី ដែល​អ្នក​និយាយ​គ្នា កំពុង​ដែល​ដើរ​ទៅ ដោយ​មាន​មុខ​ស្រងូត​ដូច្នេះ  <span class="verse" id="V18">១៨&nbsp;</span>ឯ​ម្នាក់​ដែល​ឈ្មោះ​ក្លេវប៉ាស គាត់​ឆ្លើយ​ថា តើ​អ្នក​ស្នាក់​នៅ​ក្នុង​ក្រុង​យេរូសាឡិម​តែ​ម្នាក់​ឯង​ទេ​ឬ​អី បាន​ជា​មិន​ដឹង​ការ​ដែល​កើត​មក​នៅ​គ្រា​នេះ  <span class="verse" id="V19">១៩&nbsp;</span>ទ្រង់​មាន​ព្រះបន្ទូល​ថា តើ​ការ​អ្វី​ហ្នឹង នោះ​គេ​ឆ្លើយ​ថា គឺ​ពី​ដំណើរ​លោក​យេស៊ូវ ពី​ស្រុក​ណាសារ៉ែត ជា​ហោរា ដែល​ការ​លោក​ធ្វើ និង​ពាក្យ​សំដី​របស់​លោក សុទ្ធ​តែ​មាន​ឫទ្ធិ នៅ​ចំពោះ​ព្រះ និង​បណ្តាជន​ទាំងឡាយ​ផង  <span class="verse" id="V20">២០&nbsp;</span>ហើយ​ពី​បែប​យ៉ាង​ណា ដែល​ពួក​សង្គ្រាជ និង​ពួក​នាម៉ឺន​យើង​ខ្ញុំ បាន​បញ្ជូន​លោក​ទៅ ឲ្យ​ជាប់​ទោស​ដល់​ជីវិត ហើយ​ឆ្កាង​លោក​ផង  <span class="verse" id="V21">២១&nbsp;</span>តែ​យើង​ខ្ញុំ​បាន​សង្ឃឹម​ថា គឺ​លោក​នេះ​ហើយ ជា​ព្រះ​ដែល​រៀប​នឹង​ប្រោស​លោះ​សាសន៍​អ៊ីស្រាអែល​ទាំង​ប៉ុន្មាន ឥឡូវ​នេះ ក៏​មាន​ការ​នេះ​ថែម​ទៀត ដ្បិត​នេះ​គំរប់​៣​ថ្ងៃ​ហើយ តាំង​ពី​ការ​ទាំង​នោះ​កើត​មក  <span class="verse" id="V22">២២&nbsp;</span>ហើយ​មាន​ស្ត្រី​ខ្លះ​ក្នុង​ពួក​យើង​ខ្ញុំ​បាន​នាំ​ឲ្យ​ឆ្ងល់​ដែរ ដោយ​បាន​ទៅ​ឯ​ផ្នូរ​ពី​ព្រលឹម  <span class="verse" id="V23">២៣&nbsp;</span>តែ​រក​សព​លោក​មិន​ឃើញ​សោះ ហើយ​គេ​មក​ប្រាប់​យើង​ថា ឃើញ​ទេវតា​លេច​មក​ប្រាប់​ថា លោក​រស់​ឡើង​វិញ​ហើយ  <span class="verse" id="V24">២៤&nbsp;</span>មាន​ពួក​យើង​ខ្ញុំ​ខ្លះ​បាន​ទៅ​ឯ​ផ្នូរ​ដែរ ក៏​ឃើញ​ដូច​ជា​ពួក​ស្រី​បាន​ថា​មែន តែ​មិន​បាន​ឃើញ​រូប​លោក​ទេ  <span class="verse" id="V25">២៥&nbsp;</span>នោះ​ទ្រង់​មាន​ព្រះបន្ទូល​ទៅ​គេ​ថា ឱ​មនុស្ស​ឥត​ពិចារណា ហើយ​ក្រ​នឹង​ជឿ​អស់​ទាំង​សេចក្តី ដែល​ពួក​ហោរា​បាន​ទាយ​ទុក​មក​អើយ  <span class="verse" id="V26">២៦&nbsp;</span>តើ​មិន​គួរ​ឲ្យ​ព្រះគ្រីស្ទ​រង​ទុក្ខ​ទាំង​នោះ ហើយ​ចូល​ទៅ​ក្នុង​សិរីល្អ​នៃ​ទ្រង់​វិញ​ទេ​ឬ​អី  <span class="verse" id="V27">២៧&nbsp;</span>រួច​ទ្រង់​ក៏​ស្រាយ​ន័យ​សេចក្តី ដែល​តម្រូវ​ដល់​ទ្រង់ ពី​ក្នុង​គម្ពីរ​ទាំងឡាយ ឲ្យ​គេ​ស្តាប់ ចាប់​តាំង​ពី​គម្ពីរ​លោក​ម៉ូសេ និង​គម្ពីរ​ពួក​ហោរា​រៀង​មក  <span class="verse" id="V28">២៨&nbsp;</span>នោះ​ក៏​ជិត​ដល់​ភូមិ​ដែល​គេ​គិត​ទៅ ហើយ​ទ្រង់​ធ្វើ​ដូច​ជា​ចង់​យាង​បង្ហួស  <span class="verse" id="V29">២៩&nbsp;</span>តែ​គេ​ឃាត់​ទ្រង់ ដោយ​ពាក្យ​ថា សូម​នៅ​ជា​មួយ​នឹង​យើង​ខ្ញុំ​សិន ពី​ព្រោះ​ល្ងាច ថ្ងៃ​ទាប​ណាស់​ហើយ ដូច្នេះ ទ្រង់​ក៏​យាង​ចូល​ទៅ​គង់​ជា​មួយ​នឹង​គេ  <span class="verse" id="V30">៣០&nbsp;</span>កាល​គង់​នៅ​តុ​ជា​មួយ​គ្នា នោះ​ទ្រង់​យក​នំបុ័ង​មក​ប្រទាន​ពរ រួច​កាច់​ប្រទាន​ទៅ​ឲ្យ​គេ  <span class="verse" id="V31">៣១&nbsp;</span>នោះ​ភ្នែក​គេ​បាន​បើក​ភ្លឺ​ឡើង ហើយ​គេ​បាន​ស្គាល់​ទ្រង់ តែ​ទ្រង់​បាត់​ពី​មុខ​គេ​ទៅ​ភ្លាម  <span class="verse" id="V32">៣២&nbsp;</span>នោះ​គេ​និយាយ​គ្នា​ថា តើ​យើង​មិន​មាន​សេចក្តី​ខ្មួលខ្មាញ់​នៅ​ក្នុង​ចិត្ត ក្នុង​ពេល​ដែល​ទ្រង់​កំពុង​តែ​មាន​ព្រះបន្ទូល​នឹង​យើង ហើយ​សំដែង​ពី​គម្ពីរ តាម​ផ្លូវ​នោះ​ទេ​ឬ​អី  <span class="verse" id="V33">៣៣&nbsp;</span>នៅ​វេលា​នោះ​ឯង គេ​ក៏​ក្រោក​ឡើង​ត្រឡប់​ទៅ​ឯ​ក្រុង​យេរូសាឡិម​វិញ ឃើញ​ពួក​សាវ័ក​១១​នាក់ និង​អស់​អ្នក​ដែល​នៅ​ជា​មួយ​បាន​ប្រជុំ​គ្នា កំពុង​តែ​និយាយ​ថា  <span class="verse" id="V34">៣៤&nbsp;</span>ព្រះអម្ចាស់ ទ្រង់​មាន​ព្រះជន្ម​រស់​ឡើង​វិញ​មែន ក៏​បាន​លេច​មក​មក​ឲ្យ​ស៊ីម៉ូន​ឃើញ  <span class="verse" id="V35">៣៥&nbsp;</span>នោះ​គេ​ក៏​និយាយ​ប្រាប់​ពី​ការ​ដែល​កើត​មាន​មក​តាម​ផ្លូវ ហើយ​ដែល​គេ​បាន​ស្គាល់​ទ្រង់​ជាក់ ដោយ​ទ្រង់​កាច់​នំបុ័ង​ឲ្យ។ </div><div class='s'>ពួក​សិស្ស​បាន​ឃើញ​ព្រះយេស៊ូវ </div><div class='r'>(មថ.២៨.១៦-២០ មក.១៦.១៤-១៨ យហ.២០.១៩-២៣ កក.១.៦-៨) </div><div class='p'> <span class="verse" id="V36">៣៦&nbsp;</span>កាល​កំពុង​តែ​ប្រាប់​រឿង​ទាំង​នោះ ស្រាប់​តែ​ព្រះយេស៊ូវ​ទ្រង់​ឈរ​នៅ​កណ្តាល​គេ មាន​ព្រះបន្ទូល​ថា សូម​ឲ្យ​អ្នក​រាល់​គ្នា​បាន​ប្រកប​ដោយ​សេចក្តី​សុខ​សាន្ត​ចុះ  <span class="verse" id="V37">៣៧&nbsp;</span>តែ​គេ​ភ័យ​ញ័រ ទាំង​មាន​សេចក្តី​ស្ញែង​ខ្លាច​ជា​ខ្លាំង ដោយ​ស្មាន​ថា​ជា​ខ្មោច​លង​វិញ  <span class="verse" id="V38">៣៨&nbsp;</span>ទ្រង់​មាន​ព្រះបន្ទូល​ទៅ​គេ​ថា ហេតុ​អ្វី​បាន​ជា​វិលវល់ ហើយ​សង្ស័យ​ក្នុង​ចិត្ត​ដូច្នេះ  <span class="verse" id="V39">៣៩&nbsp;</span>ចូរ​មើល​មក​ដៃ និង​ជើង​ខ្ញុំ ឲ្យ​បាន​ដឹង​ថា នេះ​គឺ​ខ្ញុំ​ពិត​មែន ចូរ​ពាល់​ខ្ញុំ​មើល ដ្បិត​ខ្មោច​គ្មាន​សាច់​ឬ​ឆ្អឹង ដូច​ជា​ឃើញ​ខ្ញុំ​នេះ​ទេ  <span class="verse" id="V40">៤០&nbsp;</span>លុះ​ទ្រង់​មាន​ព្រះបន្ទូល​ដូច្នោះ​រួច​ហើយ នោះ​ក៏​បង្ហាញ​ព្រះហស្ត និង​ព្រះបាទ​ទ្រង់​ដល់​គេ  <span class="verse" id="V41">៤១&nbsp;</span>កាល​គេ​មិន​ទាន់​ជឿ​នៅ​ឡើយ ដោយ​ព្រោះ​មាន​សេចក្តី​អំណរ និង​សេចក្តី​អស្ចារ្យ នោះ​ទ្រង់​មាន​ព្រះបន្ទូល​ថា នៅ​ទី​នេះ អ្នក​រាល់​គ្នា​មាន​អ្វី​បរិភោគ​ឬ​ទេ  <span class="verse" id="V42">៤២&nbsp;</span>គេ​ក៏​យក​ត្រី​អាំង​១​ដុំ និង​សំណុំ​ឃ្មុំ​មក​ថ្វាយ​ទ្រង់  <span class="verse" id="V43">៤៣&nbsp;</span>រួច​ទ្រង់​យក​ទៅ​សោយ​នៅ​មុខ​គេ  <span class="verse" id="V44">៤៤&nbsp;</span>ក៏​មាន​ព្រះបន្ទូល​ថា នេះ​ហើយ​ជា​សេចក្តី​ដែល​ខ្ញុំ​បាន​ប្រាប់​អ្នក​រាល់​គ្នា កាល​នៅ​ជា​មួយ​គ្នា​នៅ​ឡើយ គឺ​ថា ត្រូវ​តែ​សំរេច​គ្រប់​ទាំង​សេចក្តី​ដែល​បាន​ចែង​ទុក​ពី​ខ្ញុំ ទោះ​ក្នុង​ក្រឹត្យវិន័យ​លោក​ម៉ូសេ ក្នុង​ទំនាយ​ពួក​ហោរា ឬ​ក្នុង​បទ​ទំនុក​ដំកើង​ផង  <span class="verse" id="V45">៤៥&nbsp;</span>នោះ​ទ្រង់​ក៏​បើក​បំភ្លឺ​សតិស្មារតី​គេ ឲ្យ​បាន​យល់​ក្នុង​គម្ពីរ  <span class="verse" id="V46">៤៦&nbsp;</span>ទ្រង់​មាន​ព្រះបន្ទូល​ទៅ​គេ​ថា គឺ​សេចក្តី​នេះ​ហើយ ដែល​បាន​ចែង​ទុក​មក គឺ​ថា ព្រះគ្រីស្ទ​ត្រូវ​រង​ទុក្ខ​លំបាក ហើយ​នៅ​ថ្ងៃ​ទី​៣​ទ្រង់​នឹង​រស់​ពី​ស្លាប់​ឡើង​វិញ  <span class="verse" id="V47">៤៧&nbsp;</span>ហើយ​ត្រូវ​ឲ្យ​ការ​ប្រែ​ចិត្ត និង​សេចក្តី​ប្រោស​ឲ្យ​រួច បាន​ប្រកាស​ប្រាប់​ដល់​អស់​ទាំង​សាសន៍ ដោយ​នូវ​ព្រះនាម​ទ្រង់ ចាប់​តាំង​ពី​ក្រុង​យេរូសាឡិម​ទៅ  <span class="verse" id="V48">៤៨&nbsp;</span>អ្នក​រាល់​គ្នា​ជា​ស្មរ​បន្ទាល់​ពី​ការ​ទាំង​នេះ  <span class="verse" id="V49">៤៩&nbsp;</span>ហើយ​មើល ខ្ញុំ​នឹង​ឲ្យ​សេចក្តី​សន្យា​របស់​ព្រះវរបិតា មក​សណ្ឋិត​លើ​អ្នក​រាល់​គ្នា ចូរ​អ្នក​រាល់​គ្នា​នៅ​តែ​ក្នុង​ក្រុង​យេរូសាឡិម ដរាប​ដល់​ព្រះចេស្តា​ពី​ស្ថាន​លើ បាន​មក​គ្រប​ដណ្តប់​លើ​អ្នក​រាល់​គ្នា។ </div><div class='s'>ព្រះយេស៊ូវ​យាង​ឡើង​ទៅ​ស្ថានសួគ៌ </div><div class='r'>(ម៉ាកុស​១៦.១៩-២០ កិច្ចការ​១.៩-១១) </div><div class='p'> <span class="verse" id="V50">៥០&nbsp;</span>នោះ​ទ្រង់​នាំ​គេ​ចេញ​ទៅ​ត្រឹម​បេថានី រួច​ទ្រង់​លើក​ព្រះហស្ត​ឡើង​ប្រទាន​ពរ​ឲ្យ  <span class="verse" id="V51">៥១&nbsp;</span>កំពុង​ដែល​ទ្រង់​ប្រទាន​ពរ នោះ​ព្រះវរបិតា​បាន​ញែក​ទ្រង់​ចេញ​ពី​គេ លើក​ឡើង​ទៅ​ស្ថានសួគ៌​ទៅ  <span class="verse" id="V52">៥២&nbsp;</span>គេ​ក៏​ក្រាប​ថ្វាយ​បង្គំ​ទ្រង់ រួច​ត្រឡប់​ទៅ​ឯ​ក្រុង​យេរូសាឡិម​វិញ ដោយ​អំណរ​ជា​ខ្លាំង  <span class="verse" id="V53">៥៣&nbsp;</span>ក៏​នៅ​ក្នុង​ព្រះវិហារ​ជានិច្ច ទាំង​សរសើរ ហើយ​លើក​ដំកើង​ព្រះ។ អាម៉ែន។:៚ </div><ul class="nav nav-pills">
<li><a href='index.html'>លូកា</a></li>
<li><a href='LUK23.html'>&lt;</a></li>
<li><a href='LUK.html'>២៤</a></li>
<li><a href='JHN01.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->