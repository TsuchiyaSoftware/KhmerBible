<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ សុភាសិត ៦</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>សុភាសិត</a></li>
<li><a href='PRO05.html'>&lt;</a></li>
<li><a href='PRO.html'>៦</a></li>
<li><a href='PRO07.html'>&gt;</a></li>
</ul>
<div class="main">
 <div class='chapterlabel' id="V0"> ៦</div><div class='s'>កុំ​ធានា​សង​បំណុល​ជំនួស​គេ </div><div class='p'>
 <span class="verse" id="V1">១&nbsp;</span>កូន​អើយ បើ​ឯង​បាន​ធានា​ឲ្យ​អ្នក​ជិត​ខាង​ឯង បើ​ឯង​បាន​ចាប់​ដៃ​សន្យា​ជំនួស​អ្នក​ដទៃ  <span class="verse" id="V2">២&nbsp;</span>នោះ​ឯង​បាន​ជាប់​អន្ទាក់ ដោយសារ​ពាក្យ​សន្យា​របស់​ឯង គឺ​ឯង​បាន​ត្រូវ​ចាប់​ហើយ ដោយ​ពាក្យ​សំដី​ដែល​ចេញ​ពី​មាត់​ឯង​មក  <span class="verse" id="V3">៣&nbsp;</span>យ៉ាង​នោះ កូន​អើយ ចូរ​ធ្វើ​ដូច្នេះ​វិញ ហើយ​ដោះ​ខ្លួន​ឲ្យ​រួច​ចុះ ព្រោះ​ឃើញ​ថា ឯង​បាន​ធ្លាក់​ទៅ​ក្នុង​កណ្តាប់​ដៃ​នៃ​អ្នក​ជិត​ខាង​ឯង ដូច្នេះ ចូរ​ឯង​ទៅ​បន្ទាប់​ខ្លួន ហើយ​អង្វរ​ដល់​គេ  <span class="verse" id="V4">៤&nbsp;</span>កុំ​ឲ្យ​ភ្នែក​ឯង​ដេក​លក់ ឬ​ឲ្យ​ត្របក​ភ្នែក​ឯង​រលីវ​ឡើយ  <span class="verse" id="V5">៥&nbsp;</span>ចូរ​ឲ្យ​ដោះ​ខ្លួន​ចេញ ដូច​ជា​ប្រើស​រួច​ពី​កណ្តាប់​ដៃ​នាយ​ព្រាន ហើយ​ដូច​សត្វ​ហើរ​រួច​ពី​ដៃ​នៃ​អ្នក​ដែល​ចាប់​វា។ </div><div class='s'>មនុស្ស​កំជិល </div><div class='p'> <span class="verse" id="V6">៦&nbsp;</span>ឱ​មនុស្ស​ខ្ជិល​ច្រអូស​អើយ ចូរ​ទៅ​មើល​ស្រមោច​ចុះ ចូរ​ពិចារណា​ផ្លូវ​ទាំង​ប៉ុន្មាន​របស់​វា ហើយ​មាន ប្រាជ្ញា​ឡើង  <span class="verse" id="V7">៧&nbsp;</span>វា​គ្មាន​នាយ គ្មាន​អ្នក​កាន់​កាប់​ការ ឬ​អ្នក​គ្រប់គ្រង​ឡើយ  <span class="verse" id="V8">៨&nbsp;</span>គង់​តែ​វា​ផ្គត់ផ្គង់​អាហារ​វា​នៅ​ខែ​ប្រាំង ហើយ​ក៏​ប្រមូល​ស្បៀង​ទុក នៅ​ក្នុង​រដូវ​ចំរូត​ផង  <span class="verse" id="V9">៩&nbsp;</span>ឱ​មនុស្ស​ខ្ជិល​ច្រអូស​អើយ តើ​ឯង​នឹង​ដេក​ដល់​កាល​ណា តើ​ដល់​កាល​ណា​បាន​ឯង​ក្រោក​ពី​ការ​ដេក​លក់  <span class="verse" id="V10">១០&nbsp;</span>ដេក​បន្តិច ងោក​បន្តិច ឱប​ដៃ​នឹង​ដេក​បន្តិច  <span class="verse" id="V11">១១&nbsp;</span>យ៉ាង​នោះ សេចក្តី​កំសត់​ទុគ៌ត​របស់​ឯង និង​លោ​មក​ដល់​ដូច​ជា​ចោរ​ប្លន់ ព្រម​ទាំង​សេចក្តី​ខ្វះ​ខាត ដូច​ជា​អ្នក​កាន់​គ្រឿង​អាវុធ។ </div><div class='s'>មនុស្ស​ពាល </div><div class='p'> <span class="verse" id="V12">១២&nbsp;</span>ឯ​មនុស្ស​ចោលម្សៀត ជា​ពួក​អ្នក​ដែល​ប្រព្រឹត្ត​អំពើ​ទុច្ចរិត គឺ​ជា​មនុស្ស​ដែល​ប្រើ​មាត់​ពោល​ពាក្យ​វៀច  <span class="verse" id="V13">១៣&nbsp;</span>ជា​អ្នក​ដែល​មិច​ភ្នែក ហើយ​ធ្វើ​ជា​ទី​សំគាល់​ដោយ​ជើង និង​ដៃ  <span class="verse" id="V14">១៤&nbsp;</span>ជា​អ្នក​ដែល​មាន​សេចក្តី​វៀច​នៅ​ក្នុង​ចិត្ត ក៏​តែង​តែ​គិតគូរ​បង្កើត​ការ​អាក្រក់​ជានិច្ច ព្រម​ទាំង​សាបព្រោះ​ការ​ទាស់ទែង​គ្នា  <span class="verse" id="V15">១៥&nbsp;</span>ដូច្នេះ សេចក្តី​អន្តរាយ​របស់​វា និង​លោ​មក​ភ្លាម​១​រំពេច​ក្នុង​ពេល​បន្ទាន់​នោះ វា​នឹង​ត្រូវ​បាក់​បែក​ឥត​មាន​អ្វី​ជួយ​ផង </div><div class='s'>អំពើ​ដែល​ពុំ​គាប់​ព្រះហឫទ័យ​ព្រះអម្ចាស់ </div><div class='p'> <span class="verse" id="V16">១៦&nbsp;</span>មាន​៦​មុខ ដែល​ព្រះយេហូវ៉ា​ទ្រង់​ស្អប់ មាន​៧​ផង ដែល​ទ្រង់​ខ្ពើម​ឆ្អើម  <span class="verse" id="V17">១៧&nbsp;</span>គឺ​ភ្នែក​ឆ្មើងឆ្មៃ​១ អណ្តាត​ភូតភរ​១ ដៃ​ដែល​កំចាយ​ឈាម​មនុស្ស​ឥត​ទោស​១  <span class="verse" id="V18">១៨&nbsp;</span>ចិត្ត​ដែល​គិតគូរ​បង្កើត​អំពើ​អាក្រក់​១ ជើង​ដែល​រហ័ស​រត់​ទៅ​ប្រព្រឹត្ត​អាក្រក់​១  <span class="verse" id="V19">១៩&nbsp;</span>និង​សាក្សី​ក្លែងក្លាយ ដែល​ពោល​ពាក្យ​កំភូត​១ ហើយ​មនុស្ស​ដែល​សាបព្រោះ​សេចក្តី​ទាស់ទែង​គ្នា​ក្នុង​ពួក​បង​ប្អូន​១​ដែរ។ </div><div class='s'>កុំ​ផិត​ក្បត់​ស្វាមី​ភរិយា </div><div class='p'> <span class="verse" id="V20">២០&nbsp;</span>កូន​អើយ ចូរ​រក្សា​ទុក​នូវ​សេចក្តី​បណ្តាំ​របស់​ឪពុក​ឯង​ចុះ ក៏​កុំ​ឲ្យ​បោះបង់​ចោល​ដំបូន្មាន​របស់​ម្តាយ​ឯង​ឡើយ  <span class="verse" id="V21">២១&nbsp;</span>ចូរ​ចង​ក្រៀក​នៅ​នឹង​ចិត្ត​ឯង​ជានិច្ច ហើយ​ភ្ជាប់​នៅ​ក​ឯង​ផង  <span class="verse" id="V22">២២&nbsp;</span>កាល​ណា​ឯង​ដើរ​ដំណើរ បណ្តាំ​នោះ​នឹង​នាំ​មុខ​ឯង កាល​ណា​ដេក​លក់ នោះ​នឹង​ចាំ​យាម​រក្សា​ឯង ហើយ​កាល​ណា​ភ្ញាក់ នោះ​នឹង​និយាយ​រក​ឯង  <span class="verse" id="V23">២៣&nbsp;</span>ដ្បិត​ពាក្យ​បណ្តាំ​នោះ ជា​ចង្កៀង ហើយ​ដំបូន្មាន​នោះ ជា​ពន្លឺ ឯ​សេចក្តី​បន្ទោស​នៃ​ពាក្យ​ប្រៀនប្រដៅ នោះ​ជា​ផ្លូវ​ជីវិត​ហើយ  <span class="verse" id="V24">២៤&nbsp;</span>ប្រយោជន៍​នឹង​រក្សា​ឯង​ទុក ឲ្យ​រួច​ពី​ស្ត្រី​អាក្រក់ គឺ​ឲ្យ​រួច​ពី​អណ្តាត​បញ្ចើច​របស់​ស្រី​ដទៃ  <span class="verse" id="V25">២៥&nbsp;</span>កុំ​ឲ្យ​ឯង​មាន​តណ្ហា​ខ្មួលខ្មាញ់​ចំពោះ​រូប​ឆោមឆាយ​របស់​គេ​ឡើយ ក៏​កុំ​ឲ្យ​គេ​ចាប់​ឯង​ទៅ​ដោយសារ​ត្របក​ភ្នែក​គេ​ដែរ  <span class="verse" id="V26">២៦&nbsp;</span>ដ្បិត​ដោយ​ព្រោះ​តែ​ស្រី​សំផឹង នោះ​មាន​មនុស្ស​ដែល​នឹង​ធ្លាក់​ខ្លួន​ទៅ​ជា​មាន​នំបុ័ង​តែ​១​ចំណិត​ប៉ុណ្ណោះ ហើយ​ស្រី​កំផិត​តែង​តែ​ដេញ​ចាប់​ជីវិត​ដ៏​វិសេស  <span class="verse" id="V27">២៧&nbsp;</span>តើ​មនុស្ស​នឹង​យក​ភ្លើង​មក​ដាក់​នៅ​នា​ទ្រូង ឥត​ឆេះ​ដល់​ខោ​អាវ​ខ្លួន​បាន​ឬ  <span class="verse" id="V28">២៨&nbsp;</span>តើ​នឹង​ដើរ​លើ​រងើក​ភ្លើង​ឥត​រលាក​ដល់​ជើង​បាន​ដែរ​ឬ  <span class="verse" id="V29">២៩&nbsp;</span>ដូច្នេះ អ្នក​ណា​ដែល​ចូល​ទៅ​ឯ​ប្រពន្ធ​របស់​អ្នក​ជិត​ខាង នោះ​ក៏​ដូច​គ្នា​ដែរ អ្នក​ណា​ដែល​ប៉ះ​ពាល់​នឹង​នាង នោះ​មិន​រួច​ពី​មាន​ទោស​ឡើយ  <span class="verse" id="V30">៣០&nbsp;</span>មនុស្ស​រមែង​មិន​ស្អប់​ដល់​ចោរ គឺ​បើ​វា​លួច ឲ្យ​តែ​បាន​ឆ្អែត​ពោះ​ប៉ុណ្ណោះ ក្នុង​វេលា​ដែល​ស្រេក​ឃ្លាន​នោះ​ទេ  <span class="verse" id="V31">៣១&nbsp;</span>តែ​បើ​ទាន់​ឃើញ​វា នោះ​គង់​តែ​ត្រូវ​ឲ្យ​វា​សង​១​ជា​៧​វិញ​ដែរ វា​ត្រូវ​សង​ដល់​ទៅ​គ្រប់​របស់​ដែល​នៅ​ក្នុង​ផ្ទះ​ខ្លួន​ទាំង​អស់​ផង  <span class="verse" id="V32">៣២&nbsp;</span>តែ​ឯ​អ្នក​ណា​ដែល​លួច​ប្រពន្ធ​គេ នោះ​ជា​អ្នក​ឥត​មាន​គំនិត​ឡើយ អ្នក​ណា​ដែល​ប្រព្រឹត្ត​អំពើ​យ៉ាង​នោះ ឈ្មោះ​ថា​ចង់​បំផ្លាញ​ជីវិត​ខ្លួន​ហើយ  <span class="verse" id="V33">៣៣&nbsp;</span>អ្នក​នោះ​នឹង​ត្រូវ​សៅហ្មង ហើយ​អាប់យស និង​លុប​សេចក្តី​ត្មះតិះដៀល​ចំពោះ​អ្នក​នោះ​ចេញ មិន​បាត់​ឡើយ  <span class="verse" id="V34">៣៤&nbsp;</span>ដ្បិត​សេចក្តី​ប្រចណ្ឌ​ជា​សេចក្តី​ក្តៅ​ក្រហាយ​របស់​មនុស្ស ហើយ​គេ​នឹង​មិន​ប្រណី​ក្នុង​ថ្ងៃ​សងសឹក​ទេ  <span class="verse" id="V35">៣៥&nbsp;</span>គេ​មិន​ព្រម​ទាំង​ក្រឡេក​មើល​ដំឡៃ​លោះ​ណា​មួយ​ផង ហើយ​ទោះ​បើ​ឯង​ជូន​ជំនូន​ដល់​គេ​ជា​ច្រើន​ក៏​ដោយ គង់​តែ​មិន​បាន​រំងាប់​ចិត្ត​ដែរ។ </div><ul class="nav nav-pills">
<li><a href='index.html'>សុភាសិត</a></li>
<li><a href='PRO05.html'>&lt;</a></li>
<li><a href='PRO.html'>៦</a></li>
<li><a href='PRO07.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->