<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ សុភាសិត ១៣</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>សុភាសិត</a></li>
<li><a href='PRO12.html'>&lt;</a></li>
<li><a href='PRO.html'>១៣</a></li>
<li><a href='PRO14.html'>&gt;</a></li>
</ul>
<div class="main">
 <div class='chapterlabel' id="V0"> ១៣</div><div class='nb'>
 <span class="verse" id="V1">១&nbsp;</span>កូន​ដែល​មាន​ប្រាជ្ញា​រមែង​ស្តាប់​តាម​ដំបូន្មាន​របស់​ឪពុក តែ​មនុស្ស​ចំអក​មើលងាយ មិន​ព្រម​ស្តាប់​តាម​ពាក្យ​បន្ទោស​ទេ។ </div><div class='p'> <span class="verse" id="V2">២&nbsp;</span>មនុស្ស​នឹង​បាន​សេចក្តី​ល្អ​ដោយសារ​ផល​ដែល​កើត​ពី​មាត់​មក តែ​ព្រលឹង​របស់​មនុស្ស​ក្បត់​នឹង​បាន​តែ​សេចក្តី​ច្រឡោត​វិញ។ </div><div class='p'> <span class="verse" id="V3">៣&nbsp;</span>អ្នក​ណា​ដែល​រវាំង​មាត់ នោះ​រមែង​រក្សា​ជីវិត​ខ្លួន​តែ​អ្នក​ណា​ដែល​ហា​មាត់​ធំ នោះ​នឹង​ត្រូវ​វិនាស​ទៅ។ </div><div class='p'> <span class="verse" id="V4">៤&nbsp;</span>ព្រលឹង​នៃ​មនុស្ស​ខ្ជិល​ច្រអូស​ប្រាថ្នា​ចង់​បាន តែ​មិន​បាន​អ្វី​សោះ ឯ​ព្រលឹង​នៃ​មនុស្ស​ព្យាយាម នោះ​នឹង​បាន​ជា​បរិបូរ​វិញ។ </div><div class='p'> <span class="verse" id="V5">៥&nbsp;</span>មនុស្ស​សុចរិត​រមែង​ស្អប់​ពាក្យ​ភូតភរ តែ​មនុស្ស​អាក្រក់​គេ​គួរ​ខ្ពើម ហើយ​មាន​សេចក្តី​ខ្មាស​ផង។ </div><div class='p'> <span class="verse" id="V6">៦&nbsp;</span>សេចក្តី​សុចរិត​តែង​តែ​ការពារ​អ្នក​ណា​ដែល​ប្រព្រឹត្ត​តាម​ផ្លូវ​ទៀង​ត្រង់ តែ​អំពើ​អាក្រក់​រមែង​ផ្តួល​មនុស្ស​មាន​បាប​វិញ។ </div><div class='p'> <span class="verse" id="V7">៧&nbsp;</span>មាន​គេ​ដែល​ខំ​ប្រឹង​ឲ្យ​បាន​ជា​អ្នក​ស្តុកស្តម្ភ តែ​គេ​គ្មាន​អ្វី​សោះ ក៏​មាន​មនុស្ស​ដែល​ទៅ​ជា​ក្រ តែ​មាន​ទ្រព្យ​សម្បត្តិ​ច្រើន។ </div><div class='p'> <span class="verse" id="V8">៨&nbsp;</span>ឯ​ទ្រព្យ​សម្បត្តិ នឹង​ទុក​សំរាប់​លោះ​ជីវិត​មនុស្ស​បាន​តែ​មនុស្ស​ក្រ​គេ​មិន​ដែល​ឮ​ពាក្យ​កំហែង​ទេ។ </div><div class='p'> <span class="verse" id="V9">៩&nbsp;</span>ពន្លឺ​នៃ​មនុស្ស​សុចរិត នោះ​ជា​ទី​សប្បាយ​ហើយ តែ​ចង្កៀង​របស់​មនុស្ស​អាក្រក់​នឹង​រលត់​ទៅ។ </div><div class='p'> <span class="verse" id="V10">១០&nbsp;</span>ផល​នៃ​សេចក្តី​ឆ្មើងឆ្មៃ នោះ​មាន​តែ​ការ​ទាស់ទែង​គ្នា​ប៉ុណ្ណោះ តែ​ប្រាជ្ញា​ស្ថិត​នៅ​នឹង​ពួក​អ្នក​ដែល​ស្តាប់​តាម​សេចក្តី​ទូន្មាន។ </div><div class='p'> <span class="verse" id="V11">១១&nbsp;</span>ទ្រព្យ​សម្បត្តិ​ដែល​បាន​ដោយ​ការ​មិន​គួរ​គប្បី នោះ​នឹង​ខ្ជះខ្ជាយ​ទៅ តែ​អ្នក​ណា​ដែល​សន្សំ​ដោយ​ប្រឹងប្រែង​នោះ​នឹង​បាន​ចំរើន​កើន​ឡើង។ </div><div class='p'> <span class="verse" id="V12">១២&nbsp;</span>សេចក្តី​សង្ឃឹម​ដែល​ចេះ​តែ​បន្ថយ​ទៅ នោះ​នាំ​ឲ្យ​រអា​ចិត្ត តែ​កាល​ណា​បាន​ដូច​ប្រាថ្នា នោះ​ប្រៀប​ដូច​ជា​ដើម​ឈើ​នៃ​ជីវិត​វិញ។ </div><div class='p'> <span class="verse" id="V13">១៣&nbsp;</span>អ្នក​ណា​ដែល​មើលងាយ​ព្រះបន្ទូល នោះ​នឹង​នាំ​ឲ្យ​ខ្លួន​ត្រូវ​វិនាស តែ​អ្នក​ណា​ដែល​កោតខ្លាច​ដល់​ក្រឹត្យវិន័យ​នោះ​នឹង​បាន​រង្វាន់​វិញ។ </div><div class='p'> <span class="verse" id="V14">១៤&nbsp;</span>ឱវាទ​របស់​អ្នក​ប្រាជ្ញា​ជា​រន្ធ​ទឹក​នៃ​ជីវិត សំរាប់​ឲ្យ​បាន​រួច​ពី​អន្ទាក់​នៃ​សេចក្តី​ស្លាប់។ </div><div class='p'> <span class="verse" id="V15">១៥&nbsp;</span>គំនិត​ឆ្លុះ​មុត នោះ​នាំ​ឲ្យ​គេ​រាប់​អាន តែ​ផ្លូវ​របស់​មនុស្ស​ដែល​រំលង​ច្បាប់ នោះ​ពិបាក​វិញ។ </div><div class='p'> <span class="verse" id="V16">១៦&nbsp;</span>គ្រប់​ទាំង​មនុស្ស​ដែល​មាន​គំនិត​ឆ្លៀវ​ឆ្លាត រមែង​ប្រព្រឹត្ត​ដោយ​ដំរិះ តែ​មនុស្ស​ល្ងីល្ងើ​គេ​បង្អួត​សេចក្តី​ចំកួត​របស់​ខ្លួន​វិញ។ </div><div class='p'> <span class="verse" id="V17">១៧&nbsp;</span>មនុស្ស​អាក្រក់​ដែល​នាំ​ដំណឹង នោះ​តែង​ធ្លាក់​ទៅ​ក្នុង​ការ​អាក្រក់ តែ​ទូត​ស្មោះត្រង់ នោះ​ចំរើន​សេចក្តី​សុខ​វិញ។ </div><div class='p'> <span class="verse" id="V18">១៨&nbsp;</span>អ្នក​ណា​ដែល​មិន​ព្រម​ស្តាប់​ពាក្យ​ប្រៀន​ប្រដៅ នឹង​ត្រូវ​ក្រ​លំបាក ហើយ​អៀនខ្មាស​ទៅ តែ​អ្នក​ណា​ដែល​ព្រម​ស្តាប់​តាម​សេចក្តី​បន្ទោស​វិញ នោះ​នឹង​បាន​កិត្តិសព្ទ។ </div><div class='p'> <span class="verse" id="V19">១៩&nbsp;</span>ការ​ដែល​បាន​សំរេច​តាម​បំណង​ចិត្ត នោះ​មាន​រស់​ផ្អែម​ដល់​ព្រលឹង​ហើយ តែ​ដែល​លះ​ចេញ​ពី​អំពើ​អាក្រក់ នោះ​ជា​សេចក្តី​ស្អប់​ខ្ពើម​ដល់​មនុស្ស​ល្ងីល្ងើ​វិញ។ </div><div class='p'> <span class="verse" id="V20">២០&nbsp;</span>អ្នក​ណា​ដែល​ដើរ​ជា​មួយ​នឹង​មនុស្ស​ប្រាជ្ញា នោះ​នឹង​មាន​ប្រាជ្ញា​ដែរ តែ​អ្នក​ណា​ដែល​ភប់ប្រសព្វ​នឹង​មនុស្ស​ល្ងីល្ងើ នោះ​នឹង​ត្រូវ​ខូចបង់​វិញ។ </div><div class='p'> <span class="verse" id="V21">២១&nbsp;</span>សេចក្តី​អាក្រក់​ដេញ​ជាប់​តាម​មនុស្ស​មាន​បាប តែ​មនុស្ស​សុចរិត នឹង​បាន​រង្វាន់​ជា​សេចក្តី​ល្អ​វិញ។ </div><div class='p'> <span class="verse" id="V22">២២&nbsp;</span>មនុស្ស​ល្អ គេ​តែង​តែ​ទុក​មរដក​ដល់​កូន​ចៅ​របស់​ខ្លួន តែ​ទ្រព្យ​សម្បត្តិ​របស់​មនុស្ស​មាន​បាប នោះ​បាន​ប្រមូល​ទុក​សំរាប់​មនុស្ស​សុចរិត​វិញ។ </div><div class='p'> <span class="verse" id="V23">២៣&nbsp;</span>ការ​ភ្ជួររាស់​របស់​មនុស្ស​ក្រីក្រ នោះ​រមែង​បង្កើត​អាហារ​ជា​ច្រើន តែ​មាន​គេ​ដែល​ត្រូវ​បំផ្លាញ​វិញ ដោយ​ខ្វះ​សេចក្តី​យុត្តិធម៌។ </div><div class='p'> <span class="verse" id="V24">២៤&nbsp;</span>អ្នក​ណា​ដែល​មិនសូវ​ប្រើ​រំពាត់ នោះ​ឈ្មោះ​ថា ស្អប់​កូន តែ​អ្នក​ណា​ដែល​ស្រឡាញ់​កូន​វិញ នោះ​ឧស្សាហ៍​វាយផ្ចាល​វា។ </div><div class='p'> <span class="verse" id="V25">២៥&nbsp;</span>មនុស្ស​សុចរិត​គេ​បរិភោគ​ទាល់​តែ​ស្កប់ស្កល់ តែ​ពោះ​របស់​មនុស្ស​អាក្រក់ នឹង​ត្រូវ​អត់ឃ្លាន​វិញ។ </div><ul class="nav nav-pills">
<li><a href='index.html'>សុភាសិត</a></li>
<li><a href='PRO12.html'>&lt;</a></li>
<li><a href='PRO.html'>១៣</a></li>
<li><a href='PRO14.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->