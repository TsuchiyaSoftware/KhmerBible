<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ របាក្សត្រ ទី ២ ១១</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>របាក្សត្រ ទី ២</a></li>
<li><a href='2CH10.html'>&lt;</a></li>
<li><a href='2CH.html'>១១</a></li>
<li><a href='2CH12.html'>&gt;</a></li>
</ul>
<div class="main">
 <div class='chapterlabel' id="V0"> ១១</div><div class='p'>
 <span class="verse" id="V1">១&nbsp;</span>រីឯ​កាល​រេហូបោម ទ្រង់​មក​ដល់​យេរូសាឡិម​ហើយ នោះ​ទ្រង់​ក៏​ប្រមូល​ពូជពង្ស​យូដា​ទាំង​អស់ និង​ពូជ​អំបូរ​បេនយ៉ាមីន​ផង រួម​ទាំង​អស់​បាន​១​សែន​៨​ម៉ឺន​នាក់ សុទ្ធ​តែ​ជា​អ្នក​ជ្រើសរើស ហើយ​ថ្នឹក​ចំបាំង ដើម្បី​លើក​ទៅ​ច្បាំង នឹង​ពួក​អ៊ីស្រាអែល ដោយ​ប្រាថ្នា​ចង់​បង្វិល​រាជ្យ​មក​វិញ  <span class="verse" id="V2">២&nbsp;</span>ប៉ុន្តែ​ព្រះបន្ទូល​នៃ​ព្រះយេហូវ៉ា បាន​មក​ដល់​សេម៉ាយ៉ា ជា​អ្នក​សំណប់​របស់​ព្រះ​ថា  <span class="verse" id="V3">៣&nbsp;</span>ចូរ​ទៅ​ប្រាប់​ដល់​រេហូបោម ជា​កូន​សាឡូម៉ូន ស្តេច​ស្រុក​យូដា ហើយ​ដល់​សាសន៍​អ៊ីស្រាអែល នៅ​ខែត្រ​យូដា និង​បេនយ៉ាមីន​ទាំង​អស់​ថា  <span class="verse" id="V4">៤&nbsp;</span>ព្រះយេហូវ៉ា​ទ្រង់​មាន​ព្រះបន្ទូល​ដូច្នេះ កុំ​ឲ្យ​ឯង​រាល់​គ្នា​ឡើង​ទៅ​ច្បាំង​នឹង​ពួក​បង​ប្អូន​ឯង​ឡើយ ចូរ​វិល​ទៅ​ឯ​ទី​លំនៅ​ឯង​រៀង​ខ្លួន​ទៅ ដ្បិត​ការ​នេះ គឺ​អញ​បាន​បង្កើត​ឡើង​ទេ គេ​ក៏​ស្តាប់​តាម​ព្រះបន្ទូល​នៃ​ព្រះយេហូវ៉ា គឺ​គេ​វិល​ត្រឡប់​ពី​ផ្លូវ ដែល​គេ​ឡើង​ទៅ​ទាស់​នឹង​យេរ៉ូបោម​នោះ​ទៅ​វិញ។ </div><div class='s'>ស្តេច​រេហូបោម​សង់​ក្រុង​នានា </div><div class='p'> <span class="verse" id="V5">៥&nbsp;</span>ដូច្នេះ ស្តេច​រេហូបោម​ទ្រង់​គង់​នៅ​ក្រុង​យេរូសាឡិម ហើយ​ក៏​សង់​ទី​ក្រុង​ខ្លះ​នៅ​ស្រុក​យូដា សំរាប់​ការពារ​ស្រុក  <span class="verse" id="V6">៦&nbsp;</span>ទ្រង់​សង់​ក្រុង​បេថ្លេហិម អេថាម ត្កូអា  <span class="verse" id="V7">៧&nbsp;</span>បេត-ស៊ើរ សូគរ អាឌូឡាម  <span class="verse" id="V8">៨&nbsp;</span>កាថ ម៉ារីសា ស៊ីភ  <span class="verse" id="V9">៩&nbsp;</span>អាដូរែម ឡាគីស អាសេកា  <span class="verse" id="V10">១០&nbsp;</span>សូរ៉ាស់ អាយ៉ាឡូន និង​ហេប្រុន ដែល​នៅ​ស្រុក​យូដា និង​ស្រុក​បេនយ៉ាមីន សុទ្ធ​តែ​ជា​ទី​ក្រុង​មាន​បន្ទាយ​ទាំង​អស់  <span class="verse" id="V11">១១&nbsp;</span>ទ្រង់​ក៏​ធ្វើ​បន្ទាយ​ទាំង​ប៉ុន្មាន​ឲ្យ​មាំមួន​ឡើង ហើយ​ដាក់​ឲ្យ​មាន​មេទ័ព លើ​គ្រប់​បន្ទាយ​ទាំង​នោះ ព្រម​ទាំង​ឲ្យ​មាន​ស្បៀង​អាហារ ប្រេង និង​ស្រា​ទំពាំងបាយជូរ​ផង  <span class="verse" id="V12">១២&nbsp;</span>ហើយ​នៅ​គ្រប់​ទាំង​ទី​ក្រុង ទ្រង់​បាន​បំរុង​ទុក​ខែល និង​លំពែង ឲ្យ​ទី​ក្រុង​ទាំង​នោះ​បាន​មាន​កំឡាំង​ក្រៃលែង ឯ​ស្រុក​យូដា និង​ស្រុក​បេនយ៉ាមីន នោះ​ជា​របស់​ផង​ទ្រង់។ </div><div class='s'>ពួក​បូជាចារ្យ និង​ពួក​លេវី រួបរួម​ជា​មួយ​ស្តេច​រេហូបោម </div><div class='p'> <span class="verse" id="V13">១៣&nbsp;</span>ឯ​ពួក​សង្ឃ និង​ពួក​លេវី ដែល​នៅ​គ្រប់​ក្នុង​ស្រុក​អ៊ីស្រាអែល គេ​ក៏​ចេញ​ពី​ស្រុក​របស់​ខ្លួន​មូល​មក​ឯ​ទ្រង់​ទាំង​អស់  <span class="verse" id="V14">១៤&nbsp;</span>ពួក​លេវី​គេ​លះ​ចោល​ទី​លំនៅ និង​កេរអាករ​របស់​គេ មូល​មក​នៅ​ស្រុក​យូដា និង​ក្រុង​យេរូសាឡិម​ទាំង​អស់ ពី​ព្រោះ​យេរ៉ូបោម និង​កូន​ចៅ​ទ្រង់ បាន​បោះបង់​ចោល​គេ​ចេញ មិន​ឲ្យ​គេ​ធ្វើ​ការងារ​ជា​សង្ឃ​ថ្វាយ​ព្រះយេហូវ៉ា​ទេ  <span class="verse" id="V15">១៥&nbsp;</span>ហើយ​ក៏​តាំង​ពួក​អ្នក​ដទៃ​ឡើង​ជា​សង្ឃ​វិញ​សំរាប់​អស់​ទាំង​ទី​ខ្ពស់ រូប​ពពែ​ឈ្មោល និង​កូន​គោ ដែល​ទ្រង់​បាន​ធ្វើ  <span class="verse" id="V16">១៦&nbsp;</span>ឯ​ពួក​អ្នក​នៅ​អស់​ទាំង​ពូជ​អំបូរ​នៃ​សាសន៍​អ៊ីស្រាអែល គឺ​ជា​អ្នក​ដែល​តាំង​ចិត្ត​រក​ព្រះយេហូវ៉ា ជា​ព្រះ​នៃ​សាសន៍​អ៊ីស្រាអែល នោះ​ក៏​តាម​ពួក​លេវី​នោះ មក​ឯ​ក្រុង​យេរូសាឡិម ដើម្បី​នឹង​ថ្វាយ​យញ្ញបូជា​ដល់​ព្រះយេហូវ៉ា ជា​ព្រះ​នៃ​ពួក​ឰយុកោ​គេ  <span class="verse" id="V17">១៧&nbsp;</span>យ៉ាង​នោះ​គេ​បាន​ចំរើន​កំឡាំង​ដល់​រាជ្យ​យូដា ក៏​បាន​ធ្វើ​ឲ្យ​រេហូបោម ជា​បុត្រ​សាឡូម៉ូន​មាន​កំឡាំង​នៅ​អស់​៣​ឆ្នាំ ដ្បិត​ក្នុង​រវាង​៣​ឆ្នាំ​នោះ គេ​បាន​ប្រព្រឹត្ត​តាម​ផ្លូវ​របស់​ដាវីឌ និង​សាឡូម៉ូន។ </div><div class='s'>រាជ​វង្ស​របស់​ស្តេច​រេហូបោម </div><div class='p'> <span class="verse" id="V18">១៨&nbsp;</span>ឯ​រេហូបោម​ទ្រង់​យក​ភរិយា គឺ​នាង​ម៉ាហាឡាត់​ជា​បុត្រី​នៃ​យេរីម៉ូត​ពូជពង្ស​ដាវីឌ និង​នៃ​អ័ប៊ីហែល ជា​បុត្រី​អេលាប ដែល​ជា​បុត្រ​អ៊ីសាយ  <span class="verse" id="V19">១៩&nbsp;</span>ព្រះនាង​នោះ​បង្កើត​បាន​បុត្រា​ថ្វាយ​ទ្រង់ គឺ​យេអ៊ូស សេម៉ារីយ៉ា និង​សាហាំ  <span class="verse" id="V20">២០&nbsp;</span>បន្ទាប់​នឹង​នាង​នោះ ទ្រង់​ក៏​យក​នាង​ម្អាកា ជា​បុត្រី​អាប់សាឡំម នាង​នោះ​បង្កើត​អ័ប៊ីយ៉ា អ័ថាយ ស៊ីសា និង​សឡូមិត​ថ្វាយ​ទ្រង់  <span class="verse" id="V21">២១&nbsp;</span>រេហូបោម​ទ្រង់​ស្រឡាញ់​នាង​ម្អាកា ជា​បុត្រី​អាប់សាឡំម លើស​ជាង​អស់​ទាំង​ភរិយា និង​ពួក​អ្នកម្នាង​របស់​ទ្រង់ (ដ្បិត​ទ្រង់​បាន​យក​ភរិយា​១៨ និង​អ្នកម្នាង​៦០ ក៏​បង្កើត​បាន​បុត្រា​២៨​អង្គ និង​បុត្រី​៦០​អង្គ)  <span class="verse" id="V22">២២&nbsp;</span>រេហូបោម​ទ្រង់​តាំង​អ័ប៊ីយ៉ា ជា​បុត្រា​នៃ​នាង​ម្អាកា​ទុក​ជា​បុត្រ​ធំ គឺ​ជា​ប្រធាន​ក្នុង​ពួក​បង​ប្អូន​ទាំង​ប៉ុន្មាន​ដើម្បី​តាំង​ឡើង​ជា​ស្តេច  <span class="verse" id="V23">២៣&nbsp;</span>ទ្រង់​ក៏​ធ្វើ​ដោយ​ឆ្លាត គឺ​បាន​ចាត់​អស់​ទាំង​បុត្រា​នៃ​ទ្រង់ ឲ្យ​ទៅ​នៅ​គ្រប់​ក្នុង​ស្រុក​យូដា និង​ស្រុក​បេនយ៉ាមីន ក្នុង​អស់​ទាំង​ទី​ក្រុង​មាន​បន្ទាយ ក៏​ប្រទាន​ឲ្យ​មាន​ស្បៀង​អាហារ​ជា​បរិបូរ ហើយ​រក​ប្រពន្ធ​ជា​ច្រើន ឲ្យ​ដល់​បុត្រ​ទាំង​នោះ​ដែរ។ </div><ul class="nav nav-pills">
<li><a href='index.html'>របាក្សត្រ ទី ២</a></li>
<li><a href='2CH10.html'>&lt;</a></li>
<li><a href='2CH.html'>១១</a></li>
<li><a href='2CH12.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->