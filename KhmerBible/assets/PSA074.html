<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៧៤</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA073.html'>&lt;</a></li>
<li><a href='PSA.html'>៧៤</a></li>
<li><a href='PSA075.html'>&gt;</a></li>
</ul>
<div class="main">
 <div class='chapterlabel' id="V0"> ៧៤</div><div class='s'>ព្រះអង្គ​អើយ សូម​កុំ​ទុក​ឲ្យ​សត្រូវ​ប្រមាថ​ព្រះអង្គ​ឡើយ! </div><div class='d'>ទំនុក​ជា​សេចក្តី​បង្រៀន​របស់​អេសាភ។ </div><div class='q'>
 <span class="verse" id="V1">១&nbsp;</span>ឱ​ព្រះអង្គ​អើយ ហេតុ​អ្វី​បាន​ជា </div><div class='q2'>ទ្រង់​បោះបង់​ចោល​យើង​ខ្ញុំ​ជា​ដរាប </div><div class='q2'>ហេតុ​អ្វី​បាន​ជា​សេចក្តី​ខ្ញាល់​របស់​ទ្រង់​ហុយ​ផ្សែង​ឡើង </div><div class='q2'>ទាស់​នឹង​ហ្វូង​ចៀម​ដែល​នៅ​ទី​វាល​របស់​ទ្រង់​ដូច្នេះ </div><div class='q'> <span class="verse" id="V2">២&nbsp;</span>សូម​នឹក​ចាំ​ពី​ពួក​ជំនុំ​ដែល​ទ្រង់​រើស​បាន </div><div class='q2'>ពី​កាល​ចាស់​បុរាណ </div><div class='q2'>ជា​ពួក​ដែល​ទ្រង់​បាន​លោះ​សំរាប់​ជា​ពូជ​អំបូរ </div><div class='q2'>ដែល​ទ្រង់​នឹង​គ្រង​ជា​មរដក </div><div class='q2'>គឺ​ភ្នំ​ស៊ីយ៉ូន ជា​កន្លែង​ដែល​ទ្រង់​បាន​គង់​នៅ </div><div class='q'> <span class="verse" id="V3">៣&nbsp;</span>សូម​ទ្រង់​លើក​ព្រះបាទ​យាង​មក​ឯ​កន្លែង​ដែល​នៅ </div><div class='q2'>បាក់​បែក​ជានិច្ច </div><div class='q2'>គឺ​មក​ឯ​ការ​អាក្រក់​ទាំង​ប៉ុន្មាន ដែល​ពួក​ខ្មាំងសត្រូវ </div><div class='q2'>បាន​ធ្វើ​នៅ​ក្នុង​ទី​បរិសុទ្ធ។ </div><div class='q'> <span class="verse" id="V4">៤&nbsp;</span>៙ ពួក​ដែល​តតាំង​នឹង​ទ្រង់ បាន​ស្រែក​ហ៊ោ </div><div class='q2'>នៅ​កណ្តាល​ជំនុំ​របស់​ទ្រង់ </div><div class='q2'>គេ​បាន​លើក​ទង់​របស់​គេ​ឡើង​ជា​ទី​សំគាល់ </div><div class='q'> <span class="verse" id="V5">៥&nbsp;</span>គេ​មើល​ទៅ​ដូច​ជា​មនុស្ស​ដែល​លើក​ពូថៅ​ឡើង </div><div class='q2'>ប្រុង​នឹង​កាប់​ព្រៃ​ញឹក </div><div class='q'> <span class="verse" id="V6">៦&nbsp;</span>ឥឡូវ​នេះ​គេ​បំបាក់​បំបែក​អស់​ទាំង​ក្បាច់​ចំឡាក់ </div><div class='q2'>ដោយ​ពូថៅ និង​ញញួរ </div><div class='q'> <span class="verse" id="V7">៧&nbsp;</span>ក៏​បាន​យក​ភ្លើង​ទៅ​ដុត​ទី​បរិសុទ្ធ​របស់​ទ្រង់ </div><div class='q2'>ព្រម​ទាំង​បង្អាប់​ទី​លំនៅ​នៃ​ព្រះនាម​ទ្រង់​ឲ្យ​រាប​ចុះ​ដល់​ដី </div><div class='q'> <span class="verse" id="V8">៨&nbsp;</span>ដោយ​នឹក​ក្នុង​ចិត្ត​ថា ចូរ​យើង​កំទេច​ចេញ​ឲ្យ​អស់ </div><div class='q2'>គេ​ក៏​ដុត​បំផ្លាញ​អស់​ទាំង​សាលា​ប្រជុំ​នៃ​ព្រះ </div><div class='q2'>ដែល​នៅ​ក្នុង​ស្រុក​ដែរ។ </div><div class='q'> <span class="verse" id="V9">៩&nbsp;</span>៙ យើង​ខ្ញុំ​មិន​ឃើញ​ទង់​របស់​យើង​ខ្ញុំ​ទៀត​ទេ </div><div class='q2'>ក៏​គ្មាន​ហោរា​ណា​ទៀត​ឡើយ </div><div class='q2'>ហើយ​ឥត​មាន​អ្នក​ណា​ក្នុង​ពួក​យើង​ខ្ញុំ </div><div class='q2'>ដែល​ដឹង​ជា​ការ​នេះ នឹង​បាន​ដល់​យូរ​ប៉ុណ្ណា​ដែរ </div><div class='q'> <span class="verse" id="V10">១០&nbsp;</span>ឱ​ព្រះអង្គ​អើយ ពួក​ទាស់​ទទឹង​នឹង​ដៀលត្មះ </div><div class='q2'>ដល់​កាល​ណា </div><div class='q2'>តើ​ពួក​ខ្មាំងសត្រូវ​នឹង​ប្រមាថ​ដល់​ព្រះនាម​ទ្រង់​ជា​ដរាប​ឬ </div><div class='q'> <span class="verse" id="V11">១១&nbsp;</span>ហេតុ​អ្វី​បាន​ជា​ទ្រង់​ដក​ព្រះហស្ត </div><div class='q2'>គឺ​ព្រះហស្ត​ស្តាំ​នៃ​ទ្រង់​ចេញ​ដូច្នេះ </div><div class='q2'>សូម​ទ្រង់​ដក​ព្រះហស្ត​ចេញ​ពី​ព្រះឧរា​មក </div><div class='q2'>ហើយ​បំផ្លាញ​គេ​ចុះ។ </div><div class='q'> <span class="verse" id="V12">១២&nbsp;</span>៙ ប៉ុន្តែ​ព្រះ​ទ្រង់​ជា​មហាក្សត្រ​នៃ​ទូលបង្គំ </div><div class='q2'>តាំង​តែ​ពី​បុរាណ​មក </div><div class='q2'>ទ្រង់​ក៏​ប្រោស​ប្រទាន​សេចក្តី​សង្គ្រោះ​នៅ​កណ្តាល​ផែនដី </div><div class='q'> <span class="verse" id="V13">១៣&nbsp;</span>ទ្រង់​បាន​ញែក​ទឹក​សមុទ្រ​ដោយ​ឫទ្ធិ​របស់​ទ្រង់ </div><div class='q2'>ក៏​បាន​បំបែក​ក្បាល​អស់​ទាំង​សត្វ​សំបើម​នៅ​ក្នុង​ទឹក </div><div class='q'> <span class="verse" id="V14">១៤&nbsp;</span>ទ្រង់​បាន​កិន​កំទេច​ក្បាល​របស់​ក្រពើ </div><div class='q2'>ព្រម​ទាំង​ប្រទាន​សាច់​វា​ទុក​ជា​អាហារ </div><div class='q2'>ដល់​ពួក​មនុស្ស​ដែល​នៅ​ទី​រហោស្ថាន </div><div class='q'> <span class="verse" id="V15">១៥&nbsp;</span>ទ្រង់​បាន​វាយ​បំប្រេះ​ថ្ម ឲ្យ​មាន​ក្បាល​ទឹក </div><div class='q2'>និង​ទឹក​ជ្រោះ​ចេញ​មក </div><div class='q2'>ក៏​ធ្វើ​ឲ្យ​ទន្លេ​ដែល​ហូរ​ជានិច្ច បាន​រីង​ស្ងួត​ទៅ​ផង </div><div class='q'> <span class="verse" id="V16">១៦&nbsp;</span>ពេល​ថ្ងៃ​ជា​របស់​ផង​ទ្រង់ ហើយ​ពេល​យប់​ក៏​ដែរ </div><div class='q2'>ទ្រង់​បាន​បង្កើត​ពន្លឺ និង​ដួង​ព្រះអាទិត្យ </div><div class='q'> <span class="verse" id="V17">១៧&nbsp;</span>ទ្រង់​បាន​តាំង​ព្រំខណ្ឌ​ទាំង​ប៉ុន្មាន​នៃ​ផែនដី </div><div class='q2'>ហើយ​កំណត់​ឲ្យ​មាន​រដូវ​ក្តៅ និង​រដូវ​ត្រជាក់។ </div><div class='q'> <span class="verse" id="V18">១៨&nbsp;</span>៙ ឱ​ព្រះយេហូវ៉ា​អើយ សូម​ទ្រង់​នឹក​ចាំ​ថា </div><div class='q2'>ពួក​ខ្មាំងសត្រូវ​បាន​ត្មះតិះដៀល </div><div class='q2'>ហើយ​ថា សាសន៍​១​ដែល​ល្ងីល្ងើ </div><div class='q2'>បាន​ប្រមាថ​ដល់​ព្រះនាម​ទ្រង់​ហើយ </div><div class='q'> <span class="verse" id="V19">១៩&nbsp;</span>ឱ​សូម​កុំ​ប្រគល់​ជីវិត​នៃ​លលក​ទ្រង់​ដល់​សត្វ​ព្រៃ </div><div class='q2'>សូម​កុំ​ភ្លេច​ពួក​មនុស្ស​កំសត់​របស់​ទ្រង់​ជា​ដរាប​ឡើយ </div><div class='q'> <span class="verse" id="V20">២០&nbsp;</span>សូម​ទ្រង់​យល់​ដល់​សេចក្តី​សញ្ញា </div><div class='q2'>ដ្បិត​អស់​ទាំង​ទី​ងងឹត​នៅ​ផែនដី </div><div class='q2'>បាន​ពេញ​ដោយ​ទី​អាស្រ័យ​នៃ​សេចក្តី​ច្រឡោត​ហើយ </div><div class='q'> <span class="verse" id="V21">២១&nbsp;</span>ឱ​សូម​កុំ​ឲ្យ​ពួក​អ្នក​ដែល​ត្រូវ​គេ​សង្កត់សង្កិន​បាន​មក​វិញ </div><div class='q2'>ទាំង​មាន​សេចក្តី​ខ្មាស​នោះ​ឡើយ </div><div class='q2'>សូម​ឲ្យ​មនុស្ស​ក្រីក្រ ហើយ​កំសត់​ទុគ៌ត </div><div class='q2'>បាន​សរសើរ​ដល់​ព្រះនាម​ទ្រង់​វិញ។ </div><div class='q'> <span class="verse" id="V22">២២&nbsp;</span>៙ ឱ​ព្រះអង្គ​អើយ សូម​ឈរ​ឡើង </div><div class='q2'>ផ្ចាញ់​គេ​ពី​ដំណើរ​ទ្រង់ </div><div class='q2'>សូម​នឹក​ចាំ​ពី​បែប​យ៉ាង​ណា </div><div class='q2'>ដែល​មនុស្ស​ល្ងីល្ងើ​បាន​ត្មះតិះដៀល​ដល់​ទ្រង់ </div><div class='q2'>រាល់​ថ្ងៃ​ជានិច្ច </div><div class='q'> <span class="verse" id="V23">២៣&nbsp;</span>សូម​កុំ​ភ្លេច​ពី​សូរ​សំរែក​របស់​ពួក​តតាំង​នឹង​ទ្រង់ </div><div class='q2'>ឬ​សូរ​ទ្រហឹង​អឺងកង​របស់​ពួក​អ្នក​ដែល​លើក​គ្នា </div><div class='q2'>មក​ទាស់​នឹង​ទ្រង់ </div><div class='q2'>ដែល​ចេះ​តែ​ឮ​ឡើង​ជានិច្ច​នោះ​ឡើយ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA073.html'>&lt;</a></li>
<li><a href='PSA.html'>៧៤</a></li>
<li><a href='PSA075.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->