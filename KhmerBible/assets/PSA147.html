<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ១៤៧</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA146.html'>&lt;</a></li>
<li><a href='PSA.html'>១៤៧</a></li>
<li><a href='PSA148.html'>&gt;</a></li>
</ul>
<div class="main">
 <div class='chapterlabel' id="V0"> ១៤៧</div><div class='s'>ព្រះអម្ចាស់​សំដែង​ឫទ្ធានុភាព​តាម​រយៈ​ធម្មជាតិ </div><div class='q'>
 <span class="verse" id="V1">១&nbsp;</span>ចូរ​សរសើរ​ដល់​ព្រះយេហូវ៉ា </div><div class='q2'>ដ្បិត​ការ​ដែល​ច្រៀង​សរសើរ </div><div class='q2'>ដល់​ព្រះ​នៃ​យើង​ខ្ញុំ </div><div class='q2'>នោះ​ជា​ការ​សំណំ​ហើយ ក៏​ពីរោះ​ផង </div><div class='q2'>សេចក្តី​សរសើរ​ជា​ការ​គួរ​គប្បី </div><div class='q'> <span class="verse" id="V2">២&nbsp;</span>ព្រះយេហូវ៉ា​ទ្រង់​កំពុង​តែ​សង់​ក្រុង​យេរូសាឡិម​ឡើង </div><div class='q2'>ទ្រង់​កំពុង​តែ​ប្រមូល​ពួក​សាសន៍​អ៊ីស្រាអែល </div><div class='q2'>ដែល​ត្រូវ​បំបរ​ទៅ​ជា​ឈ្លើយ មក​វិញ </div><div class='q'> <span class="verse" id="V3">៣&nbsp;</span>ទ្រង់​ប្រោស​អស់​អ្នក​ដែល​មាន​ចិត្ត​សង្រេង​ឲ្យ​បាន​ជា </div><div class='q2'>ក៏​រុំ​របួស​ឲ្យ​គេ​ផង </div><div class='q'> <span class="verse" id="V4">៤&nbsp;</span>ទ្រង់​រាប់​ចំនួន​នៃ​អស់​ទាំង​ផ្កាយ </div><div class='q2'>ក៏​ហៅ​បាន​តាម​ឈ្មោះ​ទាំង​អស់ </div><div class='q'> <span class="verse" id="V5">៥&nbsp;</span>ព្រះអម្ចាស់​នៃ​យើង​ខ្ញុំ​ទ្រង់​ធំ​ប្រសើរ </div><div class='q2'>ហើយ​មាន​ឫទ្ធានុភាព​ក្រៃលែង </div><div class='q2'>ឯ​ប្រាជ្ញាញាណ​របស់​ទ្រង់​ក៏​យល់​គ្រប់​ទាំង​អស់ </div><div class='q'> <span class="verse" id="V6">៦&nbsp;</span>ព្រះយេហូវ៉ា​ទ្រង់​ទប់ទល់​មនុស្ស​រាបសា </div><div class='q2'>តែ​បង្ក្រាប​ពួក​មនុស្ស​អាក្រក់​ចុះ​ដល់​ដី​វិញ </div><div class='q'> <span class="verse" id="V7">៧&nbsp;</span>ចូរ​ច្រៀង​ថ្វាយ​ព្រះយេហូវ៉ា ដោយ​ពាក្យ​អរ​ព្រះគុណ </div><div class='q2'>ចូរ​ច្រៀង​បទ​សរសើរ​ដល់​ព្រះ​នៃ​យើង​ខ្ញុំ ដោយ​ចាប់​ស៊ុង </div><div class='q'> <span class="verse" id="V8">៨&nbsp;</span>ទ្រង់​បាំង​មេឃ​ដោយ​ពពក ក៏​ចាត់ចែង​ភ្លៀង​សំរាប់​ផែនដី </div><div class='q2'>ហើយ​ធ្វើ​ឲ្យ​មាន​ស្មៅ​ដុះ​ឡើង​នៅ​លើ​ភ្នំ </div><div class='q'> <span class="verse" id="V9">៩&nbsp;</span>ទ្រង់​ប្រទាន​អាហារ​ដល់​សត្វ​ទាំង​ប៉ុន្មាន </div><div class='q2'>ព្រម​ទាំង​ដល់​កូន​ក្អែក​ដែល​យំ​ផង </div><div class='q'> <span class="verse" id="V10">១០&nbsp;</span>ទ្រង់​មិន​សព្វ​ព្រះហឫទ័យ​នឹង​កំឡាំង​នៃ​សេះ​ទេ </div><div class='q2'>ក៏​មិន​ត្រូវ​ការ​នឹង​ជើង​មនុស្ស​ដែរ </div><div class='q'> <span class="verse" id="V11">១១&nbsp;</span>គឺ​ព្រះយេហូវ៉ា​ទ្រង់​សព្វ​ព្រះហឫទ័យ​តែ​នឹង​អស់​អ្នក </div><div class='q2'>ដែល​កោតខ្លាច​ទ្រង់ </div><div class='q2'>ហើយ​នឹង​អស់​អ្នក​ដែល​សង្ឃឹម​ដល់​សេចក្តី​សប្បុរស </div><div class='q2'>របស់​ទ្រង់​ប៉ុណ្ណោះ </div><div class='q'> <span class="verse" id="V12">១២&nbsp;</span>ឱ​ក្រុង​យេរូសាឡិម​អើយ ចូរ​សរសើរ​ដល់​ព្រះយេហូវ៉ា </div><div class='q2'>ឱ​ក្រុង​ស៊ីយ៉ូន​អើយ ចូរ​សរសើរ​ដល់​ព្រះ​នៃ​ឯង​ចុះ </div><div class='q'> <span class="verse" id="V13">១៣&nbsp;</span>ដ្បិត​ទ្រង់​បាន​ធ្វើ​ឲ្យ​រនុក​ទ្វារ​ឯង​បាន​មាំមួន​ឡើង </div><div class='q2'>ក៏​បាន​ប្រទាន​ពរ​ដល់​កូន​ចៅ​នៅ​កណ្តាល​ឯង​ដែរ </div><div class='q'> <span class="verse" id="V14">១៤&nbsp;</span>ទ្រង់​ធ្វើ​ឲ្យ​មាន​សេចក្តី​សុខ នៅ​ក្នុង​ដែន​ខេត្ត​របស់​ឯង </div><div class='q2'>ទ្រង់​ចំអែត​ឯង ដោយ​ស្រូវសាលី​យ៉ាង​ល្អ​បំផុត </div><div class='q'> <span class="verse" id="V15">១៥&nbsp;</span>ទ្រង់​ចាត់​ព្រះរាជ​បញ្ជា​មក​លើ​ផែនដី </div><div class='q2'>ព្រះបន្ទូល​ទ្រង់​ក៏​រត់​លឿន​ណាស់​ផង </div><div class='q'> <span class="verse" id="V16">១៦&nbsp;</span>ទ្រង់​ប្រទាន​ហិមៈ​មក​ឲ្យ​ដូច​ជា​រោម​ចៀម </div><div class='q2'>ក៏​បាចសាច​សន្សើម​កក​ដូច​ជា​ផេះ </div><div class='q'> <span class="verse" id="V17">១៧&nbsp;</span>ទ្រង់​បោះ​ទឹក​កក​របស់​ទ្រង់​មក​ជា​ដុំៗ </div><div class='q2'>តើ​មាន​អ្នក​ណា​នឹង​ទ្រាំ​ចំពោះ​ពេល​រងា​របស់​ទ្រង់​បាន </div><div class='q'> <span class="verse" id="V18">១៨&nbsp;</span>ទ្រង់​បញ្ចេញ​ព្រះបន្ទូល​ទៅ​រំលាយ​ទាំង​អស់​វិញ </div><div class='q2'>ទ្រង់​ធ្វើ​ឲ្យ​ខ្យល់​របស់​ទ្រង់​បក​មក នោះ​ទឹក​ក៏​ហូរ </div><div class='q'> <span class="verse" id="V19">១៩&nbsp;</span>ទ្រង់​សំដែង​ព្រះបន្ទូល​ដល់​យ៉ាកុប </div><div class='q2'>ហើយ​បញ្ញត្ត និង​ច្បាប់​របស់​ទ្រង់ ដល់​អ៊ីស្រាអែល </div><div class='q'> <span class="verse" id="V20">២០&nbsp;</span>ទ្រង់​មិន​ដែល​ប្រព្រឹត្ត​នឹង​សាសន៍​ណា​ទៀត </div><div class='q2'>យ៉ាង​នោះ​ឡើយ </div><div class='q2'>ឯ​ច្បាប់​ទាំង​ប៉ុន្មាន​របស់​ទ្រង់ គេ​មិន​បាន​ស្គាល់​ទេ </div><div class='q2'>ចូរ​សរសើរ​ដល់​ព្រះយេហូវ៉ា​ចុះ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA146.html'>&lt;</a></li>
<li><a href='PSA.html'>១៤៧</a></li>
<li><a href='PSA148.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->