<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ជនគណនា ១០</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ជនគណនា</a></li>
<li><a href='NUM09.html'>&lt;</a></li>
<li><a href='NUM.html'>១០</a></li>
<li><a href='NUM11.html'>&gt;</a></li>
</ul>
<div class="main">
 <div class='chapterlabel' id="V0"> ១០</div><div class='s'>ត្រែ​ធ្វើ​អំពី​ប្រាក់ </div><div class='p'>
 <span class="verse" id="V1">១&nbsp;</span>ព្រះយេហូវ៉ា​ទ្រង់​បង្គាប់​ទ្រង់​ដល់​ម៉ូសេ​ថា  <span class="verse" id="V2">២&nbsp;</span>ចូរ​យក​ប្រាក់​មក​ផែ ធ្វើ​ជា​ត្រែ​២​សំរាប់​ឯង ត្រូវ​ប្រើ​ត្រែ​នោះ​សំរាប់​នឹង​ផ្លុំ​ហៅ​ពួក​ជំនុំ ឲ្យ​មូល​គ្នា ហើយ​នឹង​សំរាប់​ឲ្យ​បណ្តាជន​ធ្វើ​ដំណើរ​ទៅ  <span class="verse" id="V3">៣&nbsp;</span>កាល​ណា​គេ​ផ្លុំ​ឡើង នោះ​ពួក​ជំនុំ​ទាំង​អស់​គ្នា ត្រូវ​ប្រជុំ​មក​ឯ​ឯង ត្រង់​មាត់​ទ្វារ​ត្រសាល​ជំនុំ  <span class="verse" id="V4">៤&nbsp;</span>បើ​ផ្លុំ​តែ​ម្តង នោះ​ពួក​ដែល​ជា​កំពូល គឺ​ជា​ពួក​មេ​លើ​សាសន៍​អ៊ីស្រាអែល​ទាំង​ប៉ុន្មាន ត្រូវ​ប្រជុំ​គ្នា​មក​ឯ​ឯង  <span class="verse" id="V5">៥&nbsp;</span>កាល​ណា​ផ្លុំ​ដោយ​សំឡេង​រន្ថាន់​១​ដង នោះ​ពួក​ដែល​ដំឡើង​ត្រសាល​ខាង​កើត ត្រូវ​ចេញ​ដំណើរ​ទៅ  <span class="verse" id="V6">៦&nbsp;</span>ហើយ​កាល​ណា​ផ្លុំ​ដោយ​សំឡេង​រន្ថាន់​ម្តង​ទៀត នោះ​ពួក​ដែល​ដំឡើង​ត្រសាល​នៅ​ខាង​ត្បូង ត្រូវ​ចេញ​ដំណើរ​ទៅ ត្រូវ​ផ្លុំ​ឲ្យ​មាន​សំឡេង​រន្ថាន់ ដើម្បី​ឲ្យ​គេ​ធ្វើ​ដំណើរ​ទៅ​ដូច្នេះ  <span class="verse" id="V7">៧&nbsp;</span>តែ​កាល​ណា​ត្រូវ​ប្រជុំ​ពួក​ជំនុំ នោះ​ត្រូវ​ផ្លុំ​ដែរ តែ​ឥត​មាន​សំឡេង​រន្ថាន់​ទេ  <span class="verse" id="V8">៨&nbsp;</span>ត្រូវ​ឲ្យ​ពួក​កូន​ចៅ​អើរ៉ុន ដ៏​ជា​ពួក​សង្ឃ​ផ្លុំ​ត្រែ​នោះ ហើយ​ត្រែ​នោះ​ឯង ជា​បញ្ញត្ត​ច្បាប់​ដល់​ឯង​រាល់​គ្នា នៅ​អស់​កល្ប​ជានិច្ច គ្រប់​ទាំង​ដំណ​ត​ទៅ  <span class="verse" id="V9">៩&nbsp;</span>បើ​កាល​ណា​ឯង​រាល់​គ្នា​ចេញ​ទៅ​ច្បាំង នឹង​ពួក​ខ្មាំងសត្រូវ ដែល​មក​សង្កត់សង្កិន​ក្នុង​ស្រុក​របស់​ឯង នោះ​ត្រូវ​ផ្លុំ​ត្រែ​ឲ្យ​មាន​សំឡេង​ស្លន់ ទើប​នឹង​មាន​សេចក្តី​នឹក​រឭក​ពី​ឯង​រាល់​គ្នា នៅ​ចំពោះ​ព្រះយេហូវ៉ា​ជា​ព្រះ​នៃ​ឯង ហើយ​នឹង​មាន​សេចក្តី​សង្គ្រោះ ឲ្យ​ឯង​រាល់​គ្នា​រួច​ពី​ខ្មាំងសត្រូវ​ចេញ  <span class="verse" id="V10">១០&nbsp;</span>រីឯ​នៅ​ថ្ងៃ​អំណរ និង​នៅ​ថ្ងៃ​បុណ្យ​ដ៏​មុតមាំ របស់​ឯង​រាល់​គ្នា ហើយ​នៅ​ថ្ងៃ​ចូល​ខែ នោះ​ឯង​ត្រូវ​ផ្លុំ​ត្រែ​ពី​លើ​ដង្វាយ​ដុត និង​យញ្ញបូជា នៃ​ដង្វាយ​មេត្រី​របស់​ឯង នោះ​នឹង​មាន​សេចក្តី​រំឭក​ដល់​ឯង​រាល់​គ្នា នៅ​ចំពោះ​នៃ​ព្រះ​ឯង អញ​នេះ​ហើយ គឺ​យេហូវ៉ា ជា​ព្រះ​នៃ​ឯង។ </div><div class='s'>កូន​ចៅ​អ៊ីស្រាអែល​ធ្វើ​ដំណើរ​ពី​វាល​រហោស្ថាន​ស៊ីណាយ ឆ្ពោះ​ទៅ​ព្រំ​ប្រទល់​ស្រុក​ម៉ូអាប់ </div><div class='s'>ការ​ចេញ​ដំណើរ​ពី​ដំណើរ​ពី​វាល​រហោស្ថាន​ស៊ីណាយ </div><div class='p'> <span class="verse" id="V11">១១&nbsp;</span>ដល់​ថ្ងៃ​២០ ខែ​ពិសាខ ក្នុង​ឆ្នាំ​ទី​២ នោះ​ពពក​ក៏​ឡើង​ផុត​ពី​រោង​ឧបោសថ​ផង​សេចក្តី​បន្ទាល់  <span class="verse" id="V12">១២&nbsp;</span>រួច​ពួក​កូន​ចៅ​អ៊ីស្រាអែល ក៏​ធ្វើ​ដំណើរ​ចេញ​ពី​ទី​រហោស្ថាន​ស៊ីណាយ ដើរ​ទៅ​តាម​របៀប​ដែល​គេ​ដើរ​មុន​ក្រោយ ហើយ​ពពក​ក៏​ឈប់​នៅ​ទី​រហោស្ថាន​ប៉ារ៉ាន  <span class="verse" id="V13">១៣&nbsp;</span>នៅ​ជាន់​មុន​ដំបូង​នោះ គេ​ចេញ​ដំណើរ​ទៅ​តាម​បង្គាប់​ព្រះយេហូវ៉ា​ដោយសារ​ម៉ូសេ  <span class="verse" id="V14">១៤&nbsp;</span>ឯ​ទី​១ នោះ​មាន​ទង់ជ័យ​នៃ​ទី​ដំឡើង​ត្រសាល របស់​ពួក​កូន​ចៅ​យូដា នាំ​គ្នា​ចេញ​ទៅ​តាម​ពួក​កង​គេ មាន​ណាសូន​ជា​កូន​អ័មីន៉ាដាប់ ត្រួត​លើ​ពួក​កង​គេ  <span class="verse" id="V15">១៥&nbsp;</span>ហើយ​នេថានេល​ជា​កូន​ស៊ូហារ ត្រួត​លើ​ពួក​កង​របស់​ពូជ​អំបូរ​កូន​ចៅ​អ៊ីសាខារ  <span class="verse" id="V16">១៦&nbsp;</span>និង​អេលាប ជា​កូន​ហេល៉ូន ត្រួត​លើ​ពួក​កង​នៃ​ពូជ​អំបូរ​កូន​ចៅ​សាប់យូល៉ូន  <span class="verse" id="V17">១៧&nbsp;</span>នោះ​បាន​រុះ​រោង​ឧបោសថ ហើយ​ពួក​កូន​ចៅ​គើសុន និង​ពួក​កូន​ចៅ​ម្រ៉ារី ក៏​ចេញ​ទៅ​ទាំង​លីសែង​រោង​នោះ  <span class="verse" id="V18">១៨&nbsp;</span>បន្ទាប់​មក មាន​ទង់ជ័យ​របស់​ទី​ដំឡើង​ត្រសាល នៃ​ពួក​កូន​ចៅ​រូបេន នាំ​គ្នា​ចេញ​ទៅ​តាម​ពួក​កង​គេ មាន​អេលីស៊ើរ ជា​កូន​សេដេអ៊ើរ ត្រួត​លើ​ពួក​កង​គេ  <span class="verse" id="V19">១៩&nbsp;</span>ហើយ​ស៊្លូមាល​ជា​កូន​ស៊ូរីសាដាយ ត្រួត​លើ​ពួក​កង​របស់​ពូជ​អំបូរ​កូន​ចៅ​ស៊ីម្មាន  <span class="verse" id="V20">២០&nbsp;</span>និង​អេលាសាប់ ជា​កូន​ដេហ៊ូអែល ត្រួត​លើ​ពួក​កង​របស់​ពូជ​អំបូរ​កូន​ចៅ​កាឌ់  <span class="verse" id="V21">២១&nbsp;</span>រួច​មក ពួក​កេហាត់​ក៏​ចេញ​ទៅ​ទាំង​លីសែង​ទី​បរិសុទ្ធ ហើយ​ពួក​មុន​នោះ​ក៏​ដំឡើង​រោង​ឧបោសថ ឲ្យ​ទាន់​គេ​មក​ដល់  <span class="verse" id="V22">២២&nbsp;</span>រួច​មាន​ទង់ជ័យ​ទី​ដំឡើង​ត្រសាល នៃ​ពួក​កូន​ចៅ​អេប្រាអិម នាំ​គ្នា​ចេញ​ទៅ តាម​ពួក​កង​គេ មាន​អេលីសាម៉ា ជា​កូន​អាំមីហ៊ូត ត្រួត​លើ​ពួក​កង​គេ  <span class="verse" id="V23">២៣&nbsp;</span>ហើយ​កាម៉ាលាល ជា​កូន​ផ្តាស៊ើរ ត្រួត​លើ​ពួក​កង​របស់​ពូជ​អំបូរ​កូន​ចៅ​ម៉ាន៉ាសេ  <span class="verse" id="V24">២៤&nbsp;</span>និង​អ័ប៊ីដាន​ជា​កូន​គីដាហូនី ត្រួត​លើ​ពួក​កង របស់​ពូជ​អំបូរ​កូន​ចៅ​បេនយ៉ាមីន  <span class="verse" id="V25">២៥&nbsp;</span>រួច​មាន​ទង់ជ័យ​របស់​ទី​ដំឡើង​ត្រសាល​នៃ​ពួក​កូន​ចៅ​ដាន់ នាំ​គ្នា​ចេញ​ទៅ​តាម​ពួក​កង​គេ មាន​អ័ហ៊ីយេស៊ើរ​ជា​កូន​អាំមីសាដាយ ត្រួត​លើ​ពួក​កង​គេ​ជា​ខាង​ក្រោយ​បង្អស់  <span class="verse" id="V26">២៦&nbsp;</span>ហើយ​ប៉ាគីហ៊ាល ជា​កូន​អុក្រាន​ត្រួត​លើ​ពួក​កង​របស់​ពូជ​អំបូរ​កូន​ចៅ​អេស៊ើរ  <span class="verse" id="V27">២៧&nbsp;</span>និង​អ័ហ៊ីរ៉ា​ជា​កូន​អេណាន់ ត្រួត​លើ​ពួក​កង របស់​ពូជ​អំបូរ​កូន​ចៅ​ណែបថាលី  <span class="verse" id="V28">២៨&nbsp;</span>គឺ​យ៉ាង​នេះ​ហើយ​ដែល​ពួក​កូន​ចៅ​អ៊ីស្រាអែល​តែង​ធ្វើ​ដំណើរ​ទៅ គេ​ចេញ​ដើរ​ទៅ​តាម​ពួក​កង​គេ​រៀង​ខ្លួន។ </div><div class='p'> <span class="verse" id="V29">២៩&nbsp;</span>រីឯ​ម៉ូសេ​លោក​ជំរាប​ហូបាប់ កូន​រេហួល សាសន៍​ម៉ាឌាន ដែល​ជា​ឪពុក​ក្មេក​លោក​ថា យើង​ខ្ញុំ​ធ្វើ​ដំណើរ​ទៅ​ឯ​កន្លែង ដែល​ព្រះយេហូវ៉ា​បាន​មាន​ព្រះបន្ទូល​ថា អញ​នឹង​ឲ្យ​ស្រុក​នេះ​ដល់​ឯង​រាល់​គ្នា ដូច្នេះ សូម​អញ្ជើញ​ទៅ​ជា​មួយ​នឹង​យើង​ខ្ញុំ​ចុះ នោះ​នឹង​មាន​ប្រយោជន៍​ដល់​លោក​ឪពុក ដ្បិត​ព្រះយេហូវ៉ា​បាន​មាន​ព្រះបន្ទូល​សេចក្តី​យ៉ាង​ល្អ ពី​ដំណើរ​សាសន៍​អ៊ីស្រាអែល  <span class="verse" id="V30">៣០&nbsp;</span>តែ​លោក​ឆ្លើយ​ថា អញ​មិន​ទៅ​ទេ អញ និង​ត្រឡប់​ទៅ​ឯ​ស្រុក​អញ​វិញ ដើម្បី​នៅ​ជា​មួយ​នឹង​ញាតិសន្តាន​របស់​អញ  <span class="verse" id="V31">៣១&nbsp;</span>តែ​ម៉ូសេ​អង្វរ​ថា សូម​កុំ​ឲ្យ​លោក​ឪពុក​ចោល​យើង​ខ្ញុំ​ឡើយ ដ្បិត​លោក​ជា​អ្នក​ស្គាល់​អស់​ទាំង​ទី​កន្លែង ដែល​យើង​ខ្ញុំ​ត្រូវ​ដំឡើង​ត្រសាល នៅ​ក្នុង​ទី​រហោស្ថាន​នេះ ដូច្នេះ​លោក​នឹង​បាន​ដូច​ជា​ភ្នែក​ដល់​យើង​ខ្ញុំ  <span class="verse" id="V32">៣២&nbsp;</span>បើសិន​លោក​អញ្ជើញ​ទៅ​ជា​មួយ​នឹង​យើង​ខ្ញុំ នោះ​ការ​ល្អ​អ្វី​ដែល​ព្រះយេហូវ៉ា​នឹង​ប្រោស​ដល់​យើង​ខ្ញុំ​យ៉ាង​ណា នោះ​យើង​ខ្ញុំ​ក៏​ផ្តល់​ជូន​លោក​យ៉ាង​នោះ​ដែរ។ </div><div class='p'> <span class="verse" id="V33">៣៣&nbsp;</span>គេ​ក៏​ចេញ​ពី​ភ្នំ​នៃ​ព្រះយេហូវ៉ា ធ្វើ​ដំណើរ​ទៅ​អស់​៣​ថ្ងៃ ហើយ​ហិប​នៃ​សេចក្តី​សញ្ញា​ផង​ព្រះយេហូវ៉ា ក៏​ទៅ​មុខ​គេ​ទាំង​៣​ថ្ងៃ​នោះ ដើម្បី​នឹង​រក​ទី​កន្លែង​ឲ្យ​គេ​ឈប់​សំរាក  <span class="verse" id="V34">៣៤&nbsp;</span>ក៏​មាន​ពពក​នៃ​ព្រះយេហូវ៉ា​នៅ​ពី​លើ​គេ នៅ​ពេល​ថ្ងៃ ចាប់​តាំង​ពី​ពេល​ដែល​គេ​ចេញ​ដំណើរ​ពី​ទី​ដំឡើង​ត្រសាល​នោះ​ទៅ  <span class="verse" id="V35">៣៥&nbsp;</span>រីឯ​វេលា​ណា​ដែល​ហិប​ចេញ​ទៅ នោះ​ម៉ូសេ​តែង​ទូល​ថា ឱ​ព្រះយេហូវ៉ា​អើយ សូម​ក្រោក​ឈរ​ឡើង ឲ្យ​ពួក​ខ្មាំងសត្រូវ​ទ្រង់​ត្រូវ​ខ្ចាត់ខ្ចាយ​ទៅ ហើយ​ឲ្យ​ពួក​អ្នក​ដែល​ស្អប់​ទ្រង់ ត្រូវ​រត់​នៅ​ចំពោះ​ទ្រង់  <span class="verse" id="V36">៣៦&nbsp;</span>លុះ​វេលា​ដែល​ហិប​ឈប់​វិញ នោះ​លោក​ទូល​ថា ឱ​ព្រះយេហូវ៉ា​អើយ សូម​ត្រឡប់​មក​ឯ​ពួក​អ៊ីស្រាអែល​ទាំង​សល់​សែន​វិញ។ </div><ul class="nav nav-pills">
<li><a href='index.html'>ជនគណនា</a></li>
<li><a href='NUM09.html'>&lt;</a></li>
<li><a href='NUM.html'>១០</a></li>
<li><a href='NUM11.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->