<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៥</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA004.html'>&lt;</a></li>
<li><a href='PSA.html'>៥</a></li>
<li><a href='PSA006.html'>&gt;</a></li>
</ul>
<div class="main">
 <div class='chapterlabel' id="V0"> ៥</div><div class='s'>ពាក្យ​អធិស្ឋាន​សូម​ព្រះជាម្ចាស់​ការពារ </div><div class='d'>ទំនុក​នៃ​ស្តេច​ដាវីឌ ដែល​ទ្រង់​លើក​ឲ្យ​មេ​ភ្លេង ត្រូវ​លេង​ដោយ​ខ្លុយ។ </div><div class='q'>
 <span class="verse" id="V1">១&nbsp;</span>ឱ​ព្រះយេហូវ៉ា​អើយ </div><div class='q2'>សូម​ផ្ទៀង​ព្រះកាណ៌​ស្តាប់​ពាក្យ​របស់​ទូលបង្គំ </div><div class='q2'>សូម​ពិចារណា​ការ​រំពឹង​គិត​របស់​ទូលបង្គំ </div><div class='q'> <span class="verse" id="V2">២&nbsp;</span>ឱ​បរមក្សត្រ​ដ៏​ជា​ព្រះ​នៃ​ទូលបង្គំ​អើយ </div><div class='q2'>សូម​ប្រុង​ស្តាប់​សំឡេង​នៃ​ពាក្យ ដែល​ទូលបង្គំ​អំពាវនាវ </div><div class='q2'>ដ្បិត​ទូលបង្គំ​អធិស្ឋាន​ដល់​ទ្រង់ </div><div class='q'> <span class="verse" id="V3">៣&nbsp;</span>ឱ​ព្រះយេហូវ៉ា​អើយ </div><div class='q2'>នៅ​ពេល​ព្រឹក ទ្រង់​នឹង​ឮ​សំឡេង​របស់​ទូលបង្គំ </div><div class='q2'>គឺ​នៅ​ពេល​ព្រឹក ទូលបង្គំ​នឹង​ទូល​ដល់​ទ្រង់ ដោយ​លំដាប់ </div><div class='q2'>ព្រម​ទាំង​រក្សា​ពេល​ចាំ​យាម​ផង </div><div class='q'> <span class="verse" id="V4">៤&nbsp;</span>ដ្បិត​ទ្រង់​មិន​មែន​ជា​ព្រះ​ដែល​សព្វ​ព្រះហឫទ័យ​នឹង​សេចក្តី​ល្មើស​ទេ </div><div class='q2'>ឯ​សេចក្តី​អាក្រក់ នឹង​នៅ​ជា​មួយ​នឹង​ទ្រង់​មិន​បាន </div><div class='q'> <span class="verse" id="V5">៥&nbsp;</span>ពួក​ឆ្មើងឆ្មៃ​នឹង​ឈរ​នៅ​ចំពោះ​ព្រះនេត្រ​ទ្រង់​មិន​បាន​ទេ </div><div class='q2'>ទ្រង់​ក៏​ស្អប់​បណ្តា​អ្នក​ដែល​ប្រព្រឹត្ត​អំពើ​ទុច្ចរិត </div><div class='q'> <span class="verse" id="V6">៦&nbsp;</span>ទ្រង់​នឹង​បំផ្លាញ​ពួក​អ្នក​ដែល​ពោល​ពាក្យ​ភូតភរ </div><div class='q2'>ព្រះយេហូវ៉ា ទ្រង់​ខ្ពើម​ឆ្អើម ចំពោះ​មនុស្ស​ដែល​តែងតែ </div><div class='q2'>កំចាយ​ឈាម ហើយ​បោកប្រាស​គេ </div><div class='q'> <span class="verse" id="V7">៧&nbsp;</span>ឯ​ទូលបង្គំ​វិញ ទូលបង្គំ​នឹង​ចូល​ទៅ​ក្នុង​ដំណាក់​នៃ​ទ្រង់ </div><div class='q2'>ដោយសារ​សេចក្តី​មេត្តាករុណា​ដ៏​បរិបូរ​របស់​ទ្រង់ </div><div class='q2'>ទូលបង្គំ​នឹង​ថ្វាយបង្គំ​នៅ​ក្នុង​ព្រះវិហារ​ដ៏​បរិសុទ្ធ​របស់​ទ្រង់ </div><div class='q2'>ដោយ​ចិត្ត​កោតខ្លាច​ដល់​ទ្រង់ </div><div class='q'> <span class="verse" id="V8">៨&nbsp;</span>ឱ​ព្រះយេហូវ៉ា​អើយ </div><div class='q2'>សូម​ណែនាំ​ទូលបង្គំ​ក្នុង​សេចក្តី​សុចរិត​របស់​ទ្រង់ </div><div class='q2'>ដោយ​ព្រោះ​ពួក​ខ្មាំងសត្រូវ​នៃ​ទូលបង្គំ </div><div class='q2'>សូម​ធ្វើ​ឲ្យ​ផ្លូវ​ទ្រង់​ត្រង់​នៅ​មុខ​ទូលបង្គំ </div><div class='q'> <span class="verse" id="V9">៩&nbsp;</span>ដ្បិត​នៅ​ក្នុង​មាត់​ពួក​នោះ គ្មាន​សេចក្តី​ពិត​ឡើយ </div><div class='q2'>ខាង​ក្នុង​គេ​មាន​សុទ្ធ​តែ​សេចក្តី​កាច​អាក្រក់ </div><div class='q2'>បំពង់​ក​គេ​ជា​ផ្នូរ​ខ្មោច​នៅ​ចំហ </div><div class='q2'>គេ​ពោល​បញ្ចើច​ដោយសារ​អណ្តាត </div><div class='q'> <span class="verse" id="V10">១០&nbsp;</span>ឱ​ព្រះអង្គ​អើយ សូម​ទ្រង់​កាត់​ទោស​ដល់​គេ </div><div class='q2'>សូម​ឲ្យ​គេ​ដួល​ចុះ ដោយ​ឧបាយ​របស់​ខ្លួន​គេ </div><div class='q2'>សូម​បណ្តេញ​គេ​ចេញ ដោយ​ព្រោះ​អំពើ​រំលង​របស់​គេ </div><div class='q2'>ដែល​ច្រើន​ឥត​គណនា </div><div class='q2'>ដ្បិត​គេ​បាន​បះបោរ​នឹង​ទ្រង់​ហើយ </div><div class='q'> <span class="verse" id="V11">១១&nbsp;</span>នោះ​អស់​អ្នក​ដែល​ពឹង​ដល់​ទ្រង់ គេ​នឹង​រីករាយ​ឡើង </div><div class='q2'>គេ​នឹង​ច្រៀង​ដោយ​អំណរ​ជានិច្ច ពី​ព្រោះ​ទ្រង់​តែង </div><div class='q2'>ការពារ​គេ </div><div class='q2'>ហើយ​អស់​អ្នក​ដែល​ស្រឡាញ់​ព្រះនាម​ទ្រង់ នឹង​បាន​ត្រេកអរ ដោយសារ​ទ្រង់ </div><div class='q'> <span class="verse" id="V12">១២&nbsp;</span>ដ្បិត ឱ​ព្រះយេហូវ៉ា​អើយ </div><div class='q2'>ទ្រង់​នឹង​ប្រទាន​ពរ​ដល់​មនុស្ស​សុចរិត </div><div class='q2'>ទ្រង់​នឹង​បាំង​អ្នក​ទាំង​នោះ​នៅ​ជុំវិញ </div><div class='q2'>ដោយ​ព្រះគុណ ទុក​ដូច​ជា​ខែល។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA004.html'>&lt;</a></li>
<li><a href='PSA.html'>៥</a></li>
<li><a href='PSA006.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->