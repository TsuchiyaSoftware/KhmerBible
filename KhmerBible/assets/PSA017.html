<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ១៧</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA016.html'>&lt;</a></li>
<li><a href='PSA.html'>១៧</a></li>
<li><a href='PSA018.html'>&gt;</a></li>
</ul>
<div class="main">
 <div class='chapterlabel' id="V0"> ១៧</div><div class='s'>ពាក្យ​អធិស្ឋាន​របស់​ជន​ស្លូតត្រង់ </div><div class='d'>សេចក្តី​អធិស្ឋាន​របស់​ស្តេច​ដាវីឌ។ </div><div class='q'>
 <span class="verse" id="V1">១&nbsp;</span>ឱ​ព្រះអង្គ​អើយ សូម​ស្តាប់​សេចក្តី </div><div class='q2'>ដែល​ទៀង​ត្រង់ </div><div class='q2'>សូម​ប្រុង​ស្តាប់​សំរែក​នៃ​ទូលបង្គំ​ផង </div><div class='q2'>សូម​ផ្ទៀង​ព្រះកាណ៌ ស្តាប់​សេចក្តី​អធិស្ឋាន​របស់​ទូលបង្គំ </div><div class='q2'>ជា​សេចក្តី​អធិស្ឋាន ដែល​មិន​ចេញ​ពី​បបូរ​មាត់​មាន​ពុត​ទេ </div><div class='q'> <span class="verse" id="V2">២&nbsp;</span>សូម​ឲ្យ​ការ​សំរេច​ក្តី​របស់​ទូលបង្គំ បាន​ចេញ​ពី​ចំពោះ​ទ្រង់​មក </div><div class='q2'>សូម​ឲ្យ​ព្រះនេត្រ​ទ្រង់​ទត​ចំពោះ​សេចក្តី​ទៀង​ត្រង់ </div><div class='q'> <span class="verse" id="V3">៣&nbsp;</span>ទ្រង់​បាន​សាក​ល​ចិត្ត​ទូលបង្គំ​ហើយ ទ្រង់​បាន​ពិចារណា </div><div class='q2'>ទូលបង្គំ​នៅ​វេលា​យប់ </div><div class='q2'>ទ្រង់​បាន​ពិនិត្យ​រឿង​ទូលបង្គំ ឥត​ឃើញ​កំហុស​អ្វី​សោះ </div><div class='q2'>ទូលបង្គំ​បាន​សំរេច​ចិត្ត​ថា មិន​ឲ្យ​មាត់​រំលង​ច្បាប់​ឡើយ </div><div class='q'> <span class="verse" id="V4">៤&nbsp;</span>ឯ​ត្រង់​ការ​ប្រព្រឹត្ត​របស់​មនុស្ស នោះ​ទូលបង្គំ​បាន​រវាំង​ខ្លួន </div><div class='q2'>ឲ្យ​រួច​ពី​ផ្លូវ​នៃ​មនុស្ស​ច្រឡោត ដោយសារ​ព្រះបន្ទូល </div><div class='q2'>ពី​ព្រះឱស្ឋ​ទ្រង់ </div><div class='q'> <span class="verse" id="V5">៥&nbsp;</span>ទូលបង្គំ​បាន​ឈាន​ជាប់​ទៅ​តាម​ផ្លូវ​ច្រក​របស់​ទ្រង់ </div><div class='q2'>ជើង​ទូលបង្គំ​មិន​បាន​រឥល​ឡើយ </div><div class='q'> <span class="verse" id="V6">៦&nbsp;</span>ឱ​ព្រះអង្គ​អើយ ទូលបង្គំ​បាន​អំពាវនាវ​ដល់​ទ្រង់ </div><div class='q2'>ដ្បិត​ទ្រង់​នឹង​មាន​ព្រះបន្ទូល​ឆ្លើយ​មក​ទូលបង្គំ </div><div class='q2'>សូម​ទ្រង់​ផ្អៀង​ព្រះកាណ៌​មក​ស្តាប់​ពាក្យ​របស់​ទូលបង្គំ​ផង </div><div class='q'> <span class="verse" id="V7">៧&nbsp;</span>ឱ​ព្រះ​ដ៏​ជួយ​សង្គ្រោះ​ដោយ​ព្រះហស្ត​ស្តាំ </div><div class='q2'>ចំពោះ​អស់​អ្នក​ដែល​ពឹង​ទ្រង់ </div><div class='q2'>ឲ្យ​គេ​បាន​រួច​ពី​អ្នក​តតាំង​អើយ </div><div class='q2'>សូម​ទ្រង់​សំដែង​សេចក្តី​សប្បុរស​ដ៏​ប្រាកដ​ច្បាស់​មក​ផង </div><div class='q'> <span class="verse" id="V8">៨&nbsp;</span>សូម​ការពារ​រក្សា​ទូលបង្គំ ដូច​ជា​ប្រស្រី​ភ្នែក </div><div class='q2'>សូម​បាំង​ទូលបង្គំ នៅ​ក្រោម​ម្លប់​ចំអេង​ស្លាប​របស់​ទ្រង់ </div><div class='q'> <span class="verse" id="V9">៩&nbsp;</span>ឲ្យ​ទូលបង្គំ​បាន​រួច​ពី​មនុស្ស​អាក្រក់ </div><div class='q2'>ដែល​សង្កត់សង្កិន​ទូលបង្គំ </div><div class='q2'>ជា​ពួក​សត្រូវ​យ៉ាង​សាហាវ ដែល​ឡោមព័ទ្ធ​ទូលបង្គំ​ជុំវិញ </div><div class='q'> <span class="verse" id="V10">១០&nbsp;</span>គេ​បិទ​ភ្ជិត​ជុំវិញ ដោយ​ខ្លាញ់​របស់​គេ </div><div class='q2'>ហើយ​មាត់​គេ​ពោល​តែ​ពាក្យ​ព្រហើន </div><div class='q'> <span class="verse" id="V11">១១&nbsp;</span>ឥឡូវ​នេះ​គេ​បាន​ព័ទ្ធ​យើង​ខ្ញុំ​ជុំវិញ នៅ​អស់​ទាំង​ជំហាន </div><div class='q2'>របស់​យើង​ខ្ញុំ​ហើយ </div><div class='q2'>គេ​ផ្តោត​ភ្នែក​ជាប់​នឹង​យើង​ខ្ញុំ ដើម្បី​ផ្តួល​ដល់​ដី </div><div class='q'> <span class="verse" id="V12">១២&nbsp;</span>គេ​ដូច​ជា​សត្វ​សិង្ហ ដែល​រវះរវាម​នឹង​ហែក​ស៊ី </div><div class='q2'>ហើយ​ដូច​ជា​កូន​សិង្ហ ដែល​លប​ចាំ​នៅ​ទី​ស្ងាត់​កំបាំង </div><div class='q'> <span class="verse" id="V13">១៣&nbsp;</span>ឱ​ព្រះយេហូវ៉ា​អើយ </div><div class='q2'>សូម​ទ្រង់​ក្រោក​ឡើង​រាំង​ផ្លូវ​គេ </div><div class='q2'>សូម​ផ្តួល​គេ​ចុះ ហើយ​ជួយ​ព្រលឹង​ទូលបង្គំ​ឲ្យ​រួច​ពី​មនុស្ស​អាក្រក់ </div><div class='q2'>ដោយសារ​ដាវ​នៃ​ទ្រង់ </div><div class='q'> <span class="verse" id="V14">១៤&nbsp;</span>ឲ្យ​រួច​ពី​មនុស្ស​ដោយ​ព្រះហស្ត​ទ្រង់ ឱ​ព្រះយេហូវ៉ា​អើយ </div><div class='q2'>គឺ​ឲ្យ​រួច​ពី​មនុស្ស​នៅ​លោកីយ៍​នេះ ដែល​មាន​ចំណែក </div><div class='q2'>របស់​គេ​នៅ​តែ​ក្នុង​ជីវិត​នេះ​ប៉ុណ្ណោះ </div><div class='q2'>ហើយ​ដែល​ពោះ​គេ​បាន​ឆ្អែត ដោយសារ​ទ្រព្យ​របស់​ទ្រង់ </div><div class='q2'>គេ​បាន​ស្កប់​ចិត្ត​ដោយ​មាន​កូន​ច្រើន </div><div class='q2'>ហើយ​ក៏​ចែក​សំណល់​នៃ​សម្បត្តិ​គេ​ដល់​កូនង៉ែត​របស់​ខ្លួន </div><div class='q'> <span class="verse" id="V15">១៥&nbsp;</span>ឯ​ទូលបង្គំ​វិញ </div><div class='q2'>ទូលបង្គំ​នឹង​រំពឹង​មើល​ព្រះភក្ត្រ​ទ្រង់ </div><div class='q2'>ដោយ​សេចក្តី​សុចរិត </div><div class='q2'>កាល​ណា​ទូលបង្គំ​ភ្ញាក់​ឡើង នោះ​នឹង​បាន​ស្កប់​ចិត្ត </div><div class='q2'>ដោយ​ឃើញ​រូប​អង្គ​ទ្រង់។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA016.html'>&lt;</a></li>
<li><a href='PSA.html'>១៧</a></li>
<li><a href='PSA018.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->