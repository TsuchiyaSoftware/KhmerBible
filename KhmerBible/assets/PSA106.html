<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ១០៦</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA105.html'>&lt;</a></li>
<li><a href='PSA.html'>១០៦</a></li>
<li><a href='PSA107.html'>&gt;</a></li>
</ul>
<div class="main">
 <div class='chapterlabel' id="V0"> ១០៦</div><div class='s'>ព្រះ​មាន​ព្រះហឫទ័យ​ស្មោះស្ម័គ្រ​ជានិច្ច </div><div class='q'>
 <span class="verse" id="V1">១&nbsp;</span>ចូរ​សរសើរ​ដល់​ព្រះយេហូវ៉ា </div><div class='q2'>ឱ​សូម​អរ​ព្រះគុណ​ដល់​ព្រះយេហូវ៉ា </div><div class='q2'>ដ្បិត​ទ្រង់​ល្អ សេចក្តី​សប្បុរស​នៃ​ទ្រង់​ស្ថិតស្ថេរ​នៅ​ជានិច្ច </div><div class='q'> <span class="verse" id="V2">២&nbsp;</span>តើ​មាន​អ្នក​ណា​អាច​នឹង​ពណ៌នា​ពី​ការ​ខ្លាំង​ពូកែ​របស់ </div><div class='q2'>ព្រះយេហូវ៉ា </div><div class='q2'>ឬ​សំដែង​ពី​សេចក្តី​សរសើរ​របស់​ទ្រង់​ទាំង​អស់​បាន </div><div class='q'> <span class="verse" id="V3">៣&nbsp;</span>មាន​ពរ​ហើយ អស់​អ្នក​ដែល​រក្សា​សេចក្តី​យុត្តិធម៌ </div><div class='q2'>ហើយ​អ្នក​ដែល​ប្រព្រឹត្ត​តាម​សេចក្តី​សុចរិត </div><div class='q2'>គ្រប់​ពេល​គ្រប់​វេលា </div><div class='q'> <span class="verse" id="V4">៤&nbsp;</span>ឱ​ព្រះយេហូវ៉ា​អើយ សូម​ទ្រង់​នឹក​ចាំ​នឹង​ប្រោស​ទូលបង្គំ </div><div class='q2'>ដោយ​សេចក្តី​សប្បុរស ដែល​ទ្រង់​ផ្តល់​ដល់​រាស្ត្រ​ទ្រង់ </div><div class='q2'>ឱ​សូម​ប្រោស​ទូលបង្គំ ដោយ​សេចក្តី​សង្រ្គោះ​នៃ​ទ្រង់​ផង </div><div class='q'> <span class="verse" id="V5">៥&nbsp;</span>ដើម្បី​ឲ្យ​ទូលបង្គំ​បាន​ឃើញ​សេចក្តី​ចំរើន </div><div class='q2'>នៃ​ពួក​រើស​តាំង​របស់​ទ្រង់ </div><div class='q2'>ឲ្យ​ទូលបង្គំ​បាន​រីករាយ ដោយ​សេចក្តី​អំណ​នៃ​រាស្ត្រ​ទ្រង់ </div><div class='q2'>ហើយ​ឲ្យ​បាន​អរ​ព្រឺព្រួច ជា​មួយ​នឹង​មរដក​របស់​ទ្រង់។ </div><div class='q'> <span class="verse" id="V6">៦&nbsp;</span>៙ យើង​ខ្ញុំ​រាល់​គ្នា​បាន​ធ្វើ​បាប </div><div class='q2'>ដូច​ជា​ពួក​ឰយុកោ​យើង​ខ្ញុំ​ដែរ </div><div class='q2'>ក៏​បាន​ប្រព្រឹត្ត​អំពើ​ទុច្ចរិត ហើយ​ធ្វើ​ការ​អាក្រក់​ផង </div><div class='q'> <span class="verse" id="V7">៧&nbsp;</span>ពួក​ឰយុកោ​យើង​ខ្ញុំ​មិន​បាន​ពិចារណា​យល់ </div><div class='q2'>ពី​ការ​អស្ចារ្យ​របស់​ទ្រង់​នៅ​ស្រុក​អេស៊ីព្ទ​ទេ </div><div class='q2'>ក៏​មិន​បាន​នឹក​ចាំ​ពី​សេចក្តី​សប្បុរស​ដ៏​បរិបូរ​របស់​ទ្រង់​ដែរ </div><div class='q2'>គេ​បាន​បះបោរ​នៅ​ត្រង់​មាត់​សមុទ្រ​វិញ </div><div class='q2'>គឺ​ជា​សមុទ្រ​ក្រហម </div><div class='q'> <span class="verse" id="V8">៨&nbsp;</span>ទោះ​បើ​យ៉ាង​នោះ គង់​តែ​ទ្រង់​បាន​ជួយ​សង្គ្រោះ​គេ​ដែរ </div><div class='q2'>ដោយ​យល់​ដល់​ព្រះនាម​ទ្រង់ </div><div class='q2'>ដើម្បី​នឹង​ធ្វើ​ឲ្យ​ព្រះចេស្តា​ដ៏​ខ្លាំង​ពូកែ​របស់​ទ្រង់ </div><div class='q2'>បាន​ប្រាកដ​ច្បាស់ </div><div class='q'> <span class="verse" id="V9">៩&nbsp;</span>ទ្រង់​បាន​បង្គាប់​ដល់​សមុទ្រ​ក្រហម </div><div class='q2'>សមុទ្រ​នោះ​ក៏​រីង​ទៅ </div><div class='q2'>យ៉ាង​នោះ ទ្រង់​បាន​នាំ​គេ​ដើរ​កាត់​ទី​ជំរៅ </div><div class='q2'>ដូច​ជា​ដើរ​នៅ​ទី​គោក </div><div class='q'> <span class="verse" id="V10">១០&nbsp;</span>ទ្រង់​បាន​ជួយ​ឲ្យ​រួច​ពី​កណ្តាប់​ដៃ​នៃ​ពួក​អ្នក​ដែល​ស្អប់​គេ </div><div class='q2'>ក៏​លោះ​គេ​ឲ្យ​រួច​ពី​កណ្តាប់​ដៃ​នៃ​ពួក​ខ្មាំងសត្រូវ </div><div class='q'> <span class="verse" id="V11">១១&nbsp;</span>ទឹក​សមុទ្រ​បាន​ហូរ​គ្រប​លើ​ពួក​តតាំង​នឹង​គេ </div><div class='q2'>ឥត​មាន​នៅ​សល់​ដល់​មួយ​ឡើយ </div><div class='q'> <span class="verse" id="V12">១២&nbsp;</span>នោះ​ទើប​គេ​បាន​ជឿ​ព្រះបន្ទូល​ទ្រង់ </div><div class='q2'>ហើយ​ច្រៀង​សរសើរ​ដល់​ទ្រង់។ </div><div class='q'> <span class="verse" id="V13">១៣&nbsp;</span>៙ តែ​មិន​យូរ​ប៉ុន្មាន ក៏​ភ្លេច​កិច្ចការ​របស់​ទ្រង់​ទៅ </div><div class='q2'>ហើយ​មិន​បាន​រង់ចាំ​ស្តាប់​សេចក្តី​ដំបូន្មាន​របស់​ទ្រង់​ទេ </div><div class='q'> <span class="verse" id="V14">១៤&nbsp;</span>គឺ​គេ​មាន​ចិត្ត​ខ្មួលខ្មាញ់​នៅ​ទី​រហោស្ថាន </div><div class='q2'>ក៏​ល្បងល​ព្រះ​នៅ​ទី​ហួតហែង​វិញ </div><div class='q'> <span class="verse" id="V15">១៥&nbsp;</span>ទ្រង់​ក៏​ព្រម​ប្រទាន​តាម​សេចក្តី​សំណូម​របស់​គេ </div><div class='q2'>តែ​ទ្រង់​ឲ្យ​មាន​សេចក្តី​ក្រៀម​ស្ងួត​នៅ​ក្នុង​ចិត្ត​គេ​វិញ </div><div class='q'> <span class="verse" id="V16">១៦&nbsp;</span>គេ​ក៏​មាន​សេចក្តី​ច្រណែន​នឹង​ម៉ូសេ </div><div class='q2'>នៅ​ក្នុង​ទី​ដំឡើង​ត្រសាល </div><div class='q2'>ហើយ​នឹង​អើរ៉ុន ដែល​ជា​អ្នក​បរិសុទ្ធ​របស់​ព្រះយេហូវ៉ា​ដែរ </div><div class='q'> <span class="verse" id="V17">១៧&nbsp;</span>នោះ​ផែនដី​ក៏​ប្រេះ​ហា ស្រូប​យក​ដាថាន​ទៅ </div><div class='q2'>ហើយ​គ្រប​លើ​អ័ប៊ីរ៉ាម និង​ពួក​គាត់ </div><div class='q'> <span class="verse" id="V18">១៨&nbsp;</span>មាន​ភ្លើង​ឆេះ​ឡើង​ក្នុង​ពួក​គេ </div><div class='q2'>អណ្តាត​ភ្លើង​នោះ​ក៏​បញ្ឆេះ​មនុស្ស​អាក្រក់​ទៅ។ </div><div class='q'> <span class="verse" id="V19">១៩&nbsp;</span>៙ គេ​បាន​ធ្វើ​រូប​កូន​គោ​នៅ​ត្រង់​ភ្នំ​ហោរែប </div><div class='q2'>ហើយ​បាន​ក្រាប​ថ្វាយបង្គំ​ចំពោះ​រូប​សិត​នោះ </div><div class='q'> <span class="verse" id="V20">២០&nbsp;</span>គឺ​យ៉ាង​នោះ​ដែល​គេ​បាន​ប្តូរ​ព្រះ​ដ៏​ជា​សិរីល្អ​នៃ​គេ </div><div class='q2'>ឲ្យ​បាន​ជា​រូប​ដូច​គោ​ដែល​ស៊ី​ស្មៅ​វិញ </div><div class='q'> <span class="verse" id="V21">២១&nbsp;</span>គេ​បាន​ភ្លេច​ព្រះ​ដែល​ជួយ​សង្គ្រោះ​គេ </div><div class='q2'>ជា​ព្រះ​ដែល​បាន​ធ្វើ​ការ​យ៉ាង​ធំ​សំបើម​នៅ​ស្រុក​អេស៊ីព្ទ </div><div class='q'> <span class="verse" id="V22">២២&nbsp;</span>គឺ​ជា​ការ​យ៉ាង​អស្ចារ្យ​នៅ​ស្រុក​ហាំ </div><div class='q2'>និង​ការ​គួរ​ស្ញែង​ខ្លាច​នៅ​ត្រង់​សមុទ្រ​ក្រហម </div><div class='q'> <span class="verse" id="V23">២៣&nbsp;</span>ដូច្នេះ ទ្រង់​បាន​មាន​ព្រះបន្ទូល​ថា​នឹង​បំផ្លាញ​គេ​បង់ </div><div class='q2'>ប៉ុន្តែ​ម៉ូសេ ជា​អ្នក​រើស​តាំង​របស់​ទ្រង់ </div><div class='q2'>លោក​បាន​ឈរ​នៅ​ចំពោះ​ទ្រង់ ក្នុង​ដំណើរ​រំលង​នោះ </div><div class='q2'>ដើម្បី​នឹង​បង្វែរ​សេចក្តី​ក្រោធ​របស់​ទ្រង់​ចេញ </div><div class='q2'>ក្រែង​ទ្រង់​បំផ្លាញ​គេ​មែន។ </div><div class='q'> <span class="verse" id="V24">២៤&nbsp;</span>៙ អើ គេ​បាន​មើលងាយ​ស្រុក​ដ៏​សប្បាយ​នោះ </div><div class='q2'>គេ​មិន​បាន​ជឿ​ព្រះបន្ទូល​ទ្រង់​ទេ </div><div class='q'> <span class="verse" id="V25">២៥&nbsp;</span>គឺ​បាន​រទូរទាំ​នៅ​ក្នុង​ត្រសាល​គេ​វិញ </div><div class='q2'>ឥត​ស្តាប់​តាម​ព្រះសូរសៀង​នៃ​ព្រះយេហូវ៉ា​ឡើយ </div><div class='q'> <span class="verse" id="V26">២៦&nbsp;</span>ដូច្នេះ ទ្រង់​ក៏​លើក​ព្រះហស្ត​ឡើង​ស្បថ​នឹង​គេ​ថា </div><div class='q2'>ទ្រង់​នឹង​ឲ្យ​គេ​ដួល​នៅ​ក្នុង​ទី​រហោស្ថាន </div><div class='q'> <span class="verse" id="V27">២៧&nbsp;</span>ហើយ​ថា នឹង​ឲ្យ​ពូជពង្ស​គេ​ដួល​នៅ​កណ្តាល </div><div class='q2'>អស់​ទាំង​សាសន៍ ព្រម​ទាំង​កំចាត់កំចាយ​គេ </div><div class='q2'>ឲ្យ​ទៅ​នៅ​ពេញពាស​ក្នុង​ប្រទេស​ដទៃ​ទាំង​ប៉ុន្មាន។ </div><div class='q'> <span class="verse" id="V28">២៨&nbsp;</span>៙ គេ​ក៏​បាន​ទៅ​ភ្ជាប់​ខ្លួន​នឹង​ព្រះបាល-ពេអរ </div><div class='q2'>ហើយ​បាន​បរិភោគ​អស់​ទាំង​គ្រឿង​បូជា </div><div class='q2'>ដែល​ថ្វាយ​ដល់​រូប​ព្រះ​ឥត​ជីវិត </div><div class='q'> <span class="verse" id="V29">២៩&nbsp;</span>គឺ​យ៉ាង​នោះ​ដែល​គេ​បាន​បណ្តាល​ឲ្យ​ទ្រង់​ខ្ញាល់ </div><div class='q2'>ដោយសារ​អំពើ​របស់​គេ </div><div class='q2'>ហើយ​មាន​ការ​ប្រហារ​ជីវិត​កើត​ឡើង​នៅ​ក្នុង​ពួក​គេ </div><div class='q'> <span class="verse" id="V30">៣០&nbsp;</span>គ្រា​នោះ ភីនេហាស​ក៏​ក្រោក​ឡើង​សំរេច​ទោស​ដល់​គេ </div><div class='q2'>រួច​ការ​ប្រហារ​ជីវិត​នោះ​ក៏​អាក់ខាន​ទៅ </div><div class='q'> <span class="verse" id="V31">៣១&nbsp;</span>ការ​នោះ​បាន​រាប់​ជា​សេចក្តី​សុចរិត​ដល់​ភីនេហាស </div><div class='q2'>ដរាប​ដល់​គ្រប់​ទាំង​ដំណ​មនុស្ស ជា​រៀងរាប​ត​ទៅ។ </div><div class='q'> <span class="verse" id="V32">៣២&nbsp;</span>៙ គេ​ក៏​បណ្តាល​ឲ្យ​ទ្រង់​ខ្ញាល់ នៅ​ត្រង់​ទឹក​មេរីបា​ទៀត </div><div class='q2'>ការ​នោះ​ជា​ហេតុ​នាំ​ឲ្យ​ម៉ូសេ​កើត​មាន​ទោស​ដែរ </div><div class='q2'>ដោយ​ព្រោះ​គេ </div><div class='q'> <span class="verse" id="V33">៣៣&nbsp;</span>ដ្បិត​គេ​បាន​រំអុក​ដល់​ចិត្ត​លោក </div><div class='q2'>ហើយ​បបូរ​មាត់​លោក​បាន​និយាយ​ឥត​បើ​គិត។ </div><div class='q'> <span class="verse" id="V34">៣៤&nbsp;</span>៙ គេ​ក៏​មិន​បាន​បំផ្លាញ​សាសន៍​ដទៃ​ទាំង​ប៉ុន្មាន </div><div class='q2'>ដូច​ជា​ព្រះយេហូវ៉ា​បាន​បង្គាប់​ដែរ </div><div class='q'> <span class="verse" id="V35">៣៥&nbsp;</span>គឺ​គេ​បាន​ទៅ​ប្រព្រឹត្ត​ច្របូកច្របល់​ជា​មួយ </div><div class='q2'>ព្រម​ទាំង​រៀន​តាម​កិរិយា​របស់​សាសន៍​ដទៃ​ទាំង​នោះ​វិញ </div><div class='q'> <span class="verse" id="V36">៣៦&nbsp;</span>ក៏​គោរព​ប្រតិបត្តិ​ដល់​រូប​ព្រះ​របស់​សាសន៍​ដទៃ​ទាំង​នោះ​ដែរ </div><div class='q2'>ជា​ការ​ដែល​ត្រឡប់​ជា​អន្ទាក់​ដល់​គេ </div><div class='q'> <span class="verse" id="V37">៣៧&nbsp;</span>អើ គេ​បាន​ទាំង​បូជា​ថ្វាយ​នូវ​កូន​ប្រុស​កូន​ស្រី​គេ​ដល់ </div><div class='q2'>ពួក​អារក្ស​ផង </div><div class='q'> <span class="verse" id="V38">៣៨&nbsp;</span>ក៏​កំចាយ​ឈាម​ដែល​គ្មាន​ទោស </div><div class='q2'>គឺ​ជា​ឈាម​របស់​កូន​ប្រុស​កូន​ស្រី​គេ </div><div class='q2'>ដែល​គេ​បូជា​ថ្វាយ​ដល់​អស់​ទាំង​រូប​ព្រះ​នៅ​ស្រុក​កាណាន </div><div class='q2'>ដូច្នេះ ស្រុក​ក៏​ត្រឡប់​ជា​ស្មោកគ្រោក​ដោយសារ​ឈាម </div><div class='q'> <span class="verse" id="V39">៣៩&nbsp;</span>គឺ​យ៉ាង​នោះ​ដែល​គេ​បាន​ធ្វើ​ឲ្យ​ខ្លួន​មាន​សៅហ្មង </div><div class='q2'>ដោយសារ​កិរិយា​របស់​គេ ព្រម​ទាំង​ប្រព្រឹត្ត​សេចក្តី​កំផិត </div><div class='q2'>ដោយ​អំពើ​របស់​គេ​ផង។ </div><div class='q'> <span class="verse" id="V40">៤០&nbsp;</span>៙ ហេតុ​នោះ​បាន​ជា​សេចក្តី​ក្រោធ​របស់​ព្រះយេហូវ៉ា </div><div class='q2'>បាន​ឆួល​ឡើង​ទាស់​នឹង​រាស្ត្រ​ទ្រង់ </div><div class='q2'>ហើយ​ទ្រង់​ក៏​ស្អប់​ខ្ពើម​ពួក​ដែល​ជា​មរដក​របស់​ទ្រង់​វិញ </div><div class='q'> <span class="verse" id="V41">៤១&nbsp;</span>ទ្រង់​ប្រគល់​គេ​ទៅ​ក្នុង​កណ្តាប់​ដៃ​នៃ​សាសន៍​ដទៃ </div><div class='q2'>ហើយ​ពួក​អ្នក​ដែល​ស្អប់​គេ បាន​គ្រប់គ្រង​លើ​គេ​វិញ </div><div class='q'> <span class="verse" id="V42">៤២&nbsp;</span>ពួក​ខ្មាំងសត្រូវ​បាន​សង្កត់សង្កិន </div><div class='q2'>ហើយ​គេ​ត្រូវ​ចុះ​ចាញ់​នៅ​ក្រោម​កណ្តាប់​ដៃ​ពួក​សត្រូវ​នោះ </div><div class='q'> <span class="verse" id="V43">៤៣&nbsp;</span>ទ្រង់​បាន​ប្រោស​គេ​ឲ្យ​រួច​ជា​ច្រើន​ដង​ច្រើន​គ្រា </div><div class='q2'>ប៉ុន្តែ​សេចក្តី​ដំបូន្មាន​របស់​គេ​បាន​ទាស់​ទទឹង​នឹង​ទ្រង់ </div><div class='q2'>ហើយ​គេ​ត្រូវ​ធ្លាក់​ទៅ​ជា​ទាប​ថោក​ក្នុង​អំពើ​ទុច្ចរិត​របស់​គេ </div><div class='q'> <span class="verse" id="V44">៤៤&nbsp;</span>ទោះ​បើ​យ៉ាង​នោះ គង់​តែ​ទ្រង់​បាន​ទត​មើល </div><div class='q2'>សេចក្តី​វេទនា​របស់​គេ </div><div class='q2'>ក្នុង​កាល​ដែល​គេ​អំពាវនាវ​រក​ទ្រង់​ដែរ </div><div class='q'> <span class="verse" id="V45">៤៥&nbsp;</span>ទ្រង់​ក៏​នឹក​ចាំ​ពី​សេចក្តី​សញ្ញា​របស់​ទ្រង់​ចំពោះ​គេ </div><div class='q2'>ហើយ​បាន​ប្រែ​គំនិត​ទៅ </div><div class='q2'>ដោយ​សេចក្តី​សប្បុរស​ដ៏​បរិបូរ​របស់​ទ្រង់ </div><div class='q'> <span class="verse" id="V46">៤៦&nbsp;</span>ទ្រង់​បណ្តាល​ឲ្យ​ពួក​អ្នក​ដែល​ដឹកនាំ​គេ​ទៅ​ជា​ឈ្លើយ </div><div class='q2'>ត្រឡប់​ជា​មាន​សេចក្តី​អាណិត​មេត្តា​ដល់​គេ​វិញ។ </div><div class='q'> <span class="verse" id="V47">៤៧&nbsp;</span>៙ ឱ​ព្រះយេហូវ៉ា ជា​ព្រះ​នៃ​យើង​ខ្ញុំ​អើយ </div><div class='q2'>សូម​ជួយ​សង្គ្រោះ​យើង​ខ្ញុំ​ផង </div><div class='q2'>សូម​ប្រមូល​យើង​ខ្ញុំ​ពី​កណ្តាល​ពួក​សាសន៍​ដទៃ​មក </div><div class='q2'>ដើម្បី​ឲ្យ​យើង​ខ្ញុំ​បាន​លើក​ដំកើង​ព្រះនាម​បរិសុទ្ធ​នៃ​ទ្រង់ </div><div class='q2'>ព្រម​ទាំង​យក​ការ​សរសើរ​ដល់​ទ្រង់ </div><div class='q2'>ទុក​ជា​សេចក្តី​អំណរ​របស់​យើង​ខ្ញុំ​ផង។ </div><div class='q'> <span class="verse" id="V48">៤៨&nbsp;</span>៙ សូម​សរសើរ​ដល់​ព្រះយេហូវ៉ា </div><div class='q2'>ជា​ព្រះ​នៃ​សាសន៍​អ៊ីស្រាអែល </div><div class='q2'>ចាប់​តាំង​ពី​អស់កល្ប​រៀង​ទៅ​ដល់​អស់កល្ប​ជានិច្ច </div><div class='q2'>ត្រូវ​ឲ្យ​បណ្តាជន​ទាំងឡាយ​ពោល​ថា អាម៉ែន </div><div class='q2'>ចូរ​លើក​ដំកើង​ព្រះយេហូវ៉ា​ចុះ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA105.html'>&lt;</a></li>
<li><a href='PSA.html'>១០៦</a></li>
<li><a href='PSA107.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->