<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ និក្ខមនំ ៣៩</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>និក្ខមនំ</a></li>
<li><a href='EXO38.html'>&lt;</a></li>
<li><a href='EXO.html'>៣៩</a></li>
<li><a href='EXO40.html'>&gt;</a></li>
</ul>
<div class="main">
 <div class='chapterlabel' id="V0"> ៣៩</div><div class='s'>សំលៀកបំពាក់​សក្ការៈ </div><div class='p'>
 <span class="verse" id="V1">១&nbsp;</span>គេ​ក៏​ប្រើ​អស់​ទាំង​សំពត់​ពណ៌​ផ្ទៃ​មេឃ ពណ៌​ស្វាយ ពណ៌​ក្រហម ធ្វើ​ជា​សំលៀកបំពាក់​សំរាប់​ការងារ​ក្នុង​ទី​បរិសុទ្ធ និង​សំលៀកបំពាក់​សំរាប់​អើរ៉ុន ដូច​ជា​ព្រះយេហូវ៉ា​បាន​បង្គាប់​មក​ម៉ូសេ។ </div><div class='p'> <span class="verse" id="V2">២&nbsp;</span>គេ​បាន​ធ្វើ​អេផូឌ​ពី​មាស ពី​សំពត់​ពណ៌​ផ្ទៃ​មេឃ ពណ៌​ស្វាយ ពណ៌​ក្រហម ហើយ​ពី​សំពត់​ត្បាញ​ដោយ​អំបោះ​ខ្លូតទេស​វេញ​យ៉ាង​ខ្មាញ់  <span class="verse" id="V3">៣&nbsp;</span>គេ​ក៏​ផែ​មាស​យ៉ាង​ស្តើង​ហើយ​កាត់​ជា​ខ្សែ យក​ទៅ​ប៉ាក់​នៅ​សំពត់​ពណ៌​ផ្ទៃ​មេឃ ពណ៌​ស្វាយ ពណ៌​ក្រហម ហើយ​នៅ​សំពត់​ខ្លូតទេស​យ៉ាង​ម៉ដ្ត នោះ​តាម​រចនា​នៃ​ជាង​មាន​ស្នាដៃ  <span class="verse" id="V4">៤&nbsp;</span>ក៏​ធ្វើ​ខ្សែ​ស្មា​សំរាប់​នឹង​ចង​ភ្ជាប់​គ្នា នោះ​អេផូឌ​ទាំង​សង​ខាង​បាន​ជាប់​គ្នា​តែ​១  <span class="verse" id="V5">៥&nbsp;</span>ខ្សែ​ក្រវាត់​ក៏​ធ្វើ​បែប​ដូច​គ្នា ព្រម​ទាំង​ដាក់​ភ្ជាប់​នឹង​អេផូឌ​ដែរ គឺ​បាន​ធ្វើ​ពី​មាស ពី​សំពត់​ពណ៌​ផ្ទៃ​មេឃ ពណ៌​ស្វាយ ពណ៌​ក្រហម និង​សំពត់​ត្បាញ​ដោយ​អំបោះ​ខ្លូតទេស​វេញ​យ៉ាង​ខ្មាញ់ ដូច​ជា​ព្រះយេហូវ៉ា​បាន​បង្គាប់​មក​ម៉ូសេ  <span class="verse" id="V6">៦&nbsp;</span>គេ​ច្នៃ​ត្បូង​អូនីក្ស រួច​ឆ្លាក់​ឈ្មោះ​ពួក​កូន​អ៊ីស្រាអែល​ដូច​ជា​គេ​ឆ្លាក់​ត្រា ហើយ​ដាំ​ចុះ​ក្នុង​គ្រោង​មាស  <span class="verse" id="V7">៧&nbsp;</span>យក​មក​ដាក់​ភ្ជាប់​នៅ​លើ​ខ្សែ​ស្មា​របស់​អេផូឌ សំរាប់​ជា​ទី​រំឭក​ដល់​ពួក​កូន​ចៅ​អ៊ីស្រាអែល ដូច​ជា​ព្រះយេហូវ៉ា​ទ្រង់​បាន​បង្គាប់​មក​ម៉ូសេ។ </div><div class='p'> <span class="verse" id="V8">៨&nbsp;</span>គេ​បាន​ធ្វើ​ប្រដាប់​បាំង​ទ្រូង តាម​ការ​រចនា​នៃ​ជាង​មាន​ស្នាដៃ បែប​ដូច​ជា​ធ្វើ​អេផូឌ​ដែរ គឺ​ពី​មាស ពី​សំពត់​ពណ៌​ផ្ទៃ​មេឃ ពណ៌​ស្វាយ ពណ៌​ក្រហម និង​សំពត់​ត្បាញ​ដោយ​អំបោះ​ខ្លូតទេស​វេញ​យ៉ាង​ខ្មាញ់  <span class="verse" id="V9">៩&nbsp;</span>គេ​ធ្វើ​ជា​៤​ជ្រុង​ស្មើ​បត់​ជា​ពីរ មាន​បណ្តោយ​១​ចំអាម ទទឹង​១​ចំអាម​ជា​២​ផ្នត់  <span class="verse" id="V10">១០&nbsp;</span>គេ​ដាំ​ត្បូង​៤​ជួរ ក្នុង​ជួរ​ទី​១ មាន​ត្បូង​សាមស៊ី​១ ត្បូង​ទោបុ័ត​១ និង​បារកេត​១  <span class="verse" id="V11">១១&nbsp;</span>ក្នុង​ជួរ​ទី​២ មាន​ត្បូង​មរកដ​១ ត្បូងកណ្តៀង​១ និង​ពេជ្រ​១  <span class="verse" id="V12">១២&nbsp;</span>ក្នុង​ជួរ​ទី​៣ មាន​ត្បូង​លេសិម​១ ត្បូង​ទទឹម​១ និង​ត្បូង​ត្របែក​១  <span class="verse" id="V13">១៣&nbsp;</span>ក្នុង​ជួរ​ទី​៤ មាន​ត្បូង​បេរីល​១ ត្បូង​អូនីក្ស​១ និង​កែវ​មណីជោតិ​១ ត្បូង​ទាំង​នេះ​បាន​ដាំ​ចុះ​ក្នុង​គ្រោង​មាស  <span class="verse" id="V14">១៤&nbsp;</span>មាន​ត្បូង​១២​តាម​ចំនួន​ឈ្មោះ​ពួក​កូន​អ៊ីស្រាអែល គ្រប់​តែ​ត្បូង​នោះ​បាន​ឆ្លាក់ ដូច​ជា​គេ​ឆ្លាក់​ត្រា​ក្នុង​ត្បូង​១ មាន​ឆ្លាក់​ចុះ​ឈ្មោះ​១ ក្នុង​ពូជ​អំបូរ​ទាំង​១២  <span class="verse" id="V15">១៥&nbsp;</span>គេ​ធ្វើ​ខ្សែ​មាស​សុទ្ធ វេញ​ដូច​ជា​ខ្សែពួរ ភ្ជាប់​នៅ​ប្រដាប់​បាំង​ទ្រូង  <span class="verse" id="V16">១៦&nbsp;</span>ក៏​ធ្វើ​គ្រោង​មាស​២ នឹង​ក្រវិល​មាស​២​ដាក់​ភ្ជាប់​នៅ​ចុង​សង​ខាង​ប្រដាប់​បាំង​ទ្រូង  <span class="verse" id="V17">១៧&nbsp;</span>ហើយ​បញ្ចូល​ខ្សែ​មាស​២ ក្នុង​ក្រវិល​មាស​ទាំង​២​ដែល​នៅ​ចុង​សង​ខាង​ប្រដាប់​បាំង​ទ្រូង​នោះ  <span class="verse" id="V18">១៨&nbsp;</span>ឯ​ចុង​ខ្សែ​មាស​ទាំង​២ គេ​ក៏​ចង​ភ្ជាប់​នឹង​គ្រោង​មាស​នៅ​ខ្សែ​ស្មា​របស់​អេផូឌ​ខាង​មុខ  <span class="verse" id="V19">១៩&nbsp;</span>ក៏​ធ្វើ​ក្រវិល​មាស​២​ទៀត ដាក់​ភ្ជាប់​នៅ​ជាយ​ខាង​ក្នុង ត្រង់​ចុង​សង​ខាង​នៃ​ប្រដាប់​បាំង​ទ្រូង​ដែល​ជាប់​នឹង​អេផូឌ  <span class="verse" id="V20">២០&nbsp;</span>គេ​ក៏​ធ្វើ​ក្រវិល​មាស​២​ទៀត ដាក់​ភ្ជាប់​ពី​ក្រោម​ខាង​មុខ​ខ្សែ​ស្មា​ជិត​កន្លែង​ដែល​ខ្សែ​ស្មា បាន​ភ្ជាប់​នឹង​អេផូឌ នៅ​ខាង​លើ​អេផូឌ  <span class="verse" id="V21">២១&nbsp;</span>គេ​ក៏​យក​ខ្សែ​មក​ចង​ប្រដាប់​បាំង​ទ្រូង ភ្ជាប់​នឹង​អេផូឌ​ដោយសារ​ក្រវិល​ទាំង​នោះ ដើម្បី​ឲ្យ​ប្រដាប់​បាំង​ទ្រូង​បាន​នៅ​លើ​ខ្សែ​ក្រវាត់​របស់​អេផូឌ កុំ​ឲ្យ​របូត​ចេញ​ឡើយ ដូច​ជា​ព្រះយេហូវ៉ា​បាន​បង្គាប់​មក​ម៉ូសេ។ </div><div class='p'> <span class="verse" id="V22">២២&nbsp;</span>គេ​ក៏​ធ្វើ​អាវ​វែង​របស់​អេផូឌ ត្បាញ​ជា​សំពត់​សុទ្ធ​តែ​ពណ៌​ផ្ទៃ​មេឃ  <span class="verse" id="V23">២៣&nbsp;</span>នៅ​កណ្តាល​អាវ​វែង​នោះ​មាន​ក ដូច​ជា​ក​នៃ​អាវ​សឹក ព្រម​ទាំង​មាន​សំពត់​ចំ នៅ​ជុំវិញ​ក​ផង ដើម្បី​កុំ​ឲ្យ​អាវ​វែង​នោះ​រហែក​ចេញ​ឡើយ  <span class="verse" id="V24">២៤&nbsp;</span>នៅ​ជុំវិញ​ជាយ​អាវ​វែង គេ​ធ្វើ​ផ្លែ​ទទឹម​ពណ៌​ផ្ទៃ​មេឃ ពណ៌​ស្វាយ ពណ៌​ក្រហម ពី​អំបោះ​វេញ​យ៉ាង​ខ្មាញ់  <span class="verse" id="V25">២៥&nbsp;</span>ក៏​ធ្វើ​ចង្ក្រង់​មាស​សុទ្ធ​ដាក់​លាយ​ចំរុះ​ត្រង់​កណ្តាល​ផ្លែ​ទទឹម​នោះ នៅ​គ្រប់​ជុំវិញ​ជាយ​អាវ​ដែរ  <span class="verse" id="V26">២៦&nbsp;</span>គឺ​ចង្ក្រង់​១​ផ្លែ​ទទឹម​១ ចង្ក្រង់​១​ផ្លែ​ទទឹម​១ នៅ​គ្រប់​ជុំវិញ​ជាយ​អាវ​សំរាប់​ការងារ ដូច​ជា​ព្រះយេហូវ៉ា​បាន​បង្គាប់​មក​ម៉ូសេ។ </div><div class='p'> <span class="verse" id="V27">២៧&nbsp;</span>គេ​បាន​ធ្វើ​អាវ​ខ្លី ត្បាញ​ពី​អំបោះ​ខ្លូតទេស​យ៉ាង​ម៉ដ្ត​សំរាប់​អើរ៉ុន និង​ពួក​កូន​លោក  <span class="verse" id="V28">២៨&nbsp;</span>ក៏​ធ្វើ​មួក​ពី​សំពត់​ខ្លូតទេស​យ៉ាង​ម៉ដ្ត និង​ឈ្នួត ពី​សំពត់​ខ្លូតទេស​យ៉ាង​ម៉ដ្ត​សំរាប់​ជា​សេចក្តី​លំអ ហើយ​នឹង​ខោ​ស្នាប់​ភ្លៅ ពី​សំពត់​ខ្លូតទេស​ដែរ គឺ​សំពត់​ធ្វើ​ពី​អំបោះ​ខ្លូតទេស​វេញ​យ៉ាង​ខ្មាញ់  <span class="verse" id="V29">២៩&nbsp;</span>ហើយ​ខ្សែ​ក្រវាត់​ពី​អំបោះ​ខ្លូតទេស​វេញ​យ៉ាង​ខ្មាញ់ ប៉ាក់​ជា​ពណ៌​ផ្ទៃ​មេឃ ពណ៌​ស្វាយ ហើយ​ពណ៌​ក្រហម ដូច​ជា​ព្រះយេហូវ៉ា​បាន​បង្គាប់​មក​ម៉ូសេ។ </div><div class='p'> <span class="verse" id="V30">៣០&nbsp;</span>គេ​បាន​ធ្វើ​ស្លាក​មាស​សុទ្ធ​ជា​មកុដ​បរិសុទ្ធ ក៏​ធ្លាក់​អក្សរ​នៅ​ស្លាក​នោះ​ដូច​ជា​គេ​ឆ្លាក់​ត្រា​ថា «បរិសុទ្ធ​ដល់​ព្រះយេហូវ៉ា»  <span class="verse" id="V31">៣១&nbsp;</span>រួច​គេ​យក​ខ្សែ​ខៀវ​ចង​ស្លាក​នោះ​ជាប់​នឹង​មួក​ខាង​លើ ដូច​ជា​ព្រះយេហូវ៉ា​បាន​បង្គាប់​មក​ម៉ូសេ។ </div><div class='s'>ការ​បញ្ចប់​សំណង់​រោង​ឧបោសថ </div><div class='p'> <span class="verse" id="V32">៣២&nbsp;</span>ដូច្នេះ អស់​ទាំង​ការ​ស្អាង​រោង​ឧបោសថ និង​ត្រសាល​ជំនុំ នោះ​ក៏​រួច​ជា​ស្រេច ពួក​កូន​ចៅ​អ៊ីស្រាអែល​គេ​បាន​ធ្វើ​អស់​ទាំង​ការ ដែល​ព្រះយេហូវ៉ា​ទ្រង់​បង្គាប់​មក​ម៉ូសេ បាន​ហើយ​ជា​ស្រេច​ទាំង​អស់។ </div><div class='p'> <span class="verse" id="V33">៣៣&nbsp;</span>គេ​នាំ​យក​រោង​ឧបោសថ​មក​ឯ​ម៉ូសេ គឺ​ទាំង​ត្រសាល និង​ប្រដាប់​ត្រសាល​ទាំង​ប៉ុន្មាន ហើយ​អស់​ទាំង​ទំពក់ ក្តារ រនុក សសរ និង​ជើង​ទាំង​ប៉ុន្មាន  <span class="verse" id="V34">៣៤&nbsp;</span>គំរប​ធ្វើ​ពី​ស្បែក​ចៀម​ឈ្មោល​ជ្រលក់​ពណ៌​ក្រហម ហើយ​គំរប​ធ្វើ​ពី​ស្បែក​ផ្សោត វាំងនន​សំរាប់​ខាំង  <span class="verse" id="V35">៣៥&nbsp;</span>ហិប​ទី​បន្ទាល់ និង​ឈើ​ស្នែង​សំរាប់​សែង និង​ទី​សន្តោស​ប្រោស​ហើយ  <span class="verse" id="V36">៣៦&nbsp;</span>តុ និង​គ្រឿង​ប្រដាប់​សំរាប់​តុ ហើយ​នឹង​នំបុ័ង​តាំង​ទុក  <span class="verse" id="V37">៣៧&nbsp;</span>ជើង​ចង្កៀង​ធ្វើ​ពី​មាស​សុទ្ធ ចង្កៀង​ទាំង​ប៉ុន្មាន គឺ​ជា​ចង្កៀង​សំរាប់​ដាក់​លើ​ជើង​នោះ នឹង​អស់​ទាំង​គ្រឿង​ប្រដាប់​ចង្កៀង ព្រម​ទាំង​ប្រេង​ផង  <span class="verse" id="V38">៣៨&nbsp;</span>អាសនា​មាស ប្រេង​ចាក់​លាប និង​គ្រឿង​ក្រអូប រនាំង​បាំង​នៅ​មាត់​ទ្វារ​ត្រសាល  <span class="verse" id="V39">៣៩&nbsp;</span>អាសនា​លង្ហិន ប្រទាស​លង្ហិន ឈើ​ស្នែង​នឹង​គ្រឿង​ប្រដាប់​អាសនា​ទាំង​អស់ ព្រម​ទាំង​ចាន​ក្លាំ និង​ជើង​នៃ​ចាន​នោះ  <span class="verse" id="V40">៤០&nbsp;</span>រនាំង​ទីលាន អស់​ទាំង​សសរ និង​ជើង​របស់​សសរ រនាំង​សំរាប់​បាំង​មាត់​ទ្វារ​ទីលាន អស់​ទាំង​ខ្សែ​ចំរ៉ឹង ហើយ​គ្រឿង​ប្រដាប់​សំរាប់​រោង​ឧបោសថ ហើយ​សំរាប់​ត្រសាល​ជំនុំ​ទាំង​អស់​ផង  <span class="verse" id="V41">៤១&nbsp;</span>និង​សំលៀកបំពាក់​សំរាប់​ការងារ​នៅ​ទី​បរិសុទ្ធ អស់​ទាំង​សំលៀកបំពាក់​បរិសុទ្ធ សំរាប់​អើរ៉ុន​ដ៏​ជា​សង្ឃ ហើយ​នឹង​សំលៀកបំពាក់​ទាំង​អស់​សំរាប់​ឲ្យ​ពួក​កូន​លោក​ធ្វើ​ការងារ​ជា​សង្ឃ។ </div><div class='p'> <span class="verse" id="V42">៤២&nbsp;</span>ពួក​កូន​ចៅ​អ៊ីស្រាអែល គេ​ធ្វើ​អស់​ទាំង​ការ​នេះ​សំរេច តាម​សេចក្តី​ដែល​ព្រះយេហូវ៉ា​បាន​បង្គាប់​មក​ម៉ូសេ  <span class="verse" id="V43">៤៣&nbsp;</span>ម៉ូសេ​ក៏​ពិនិត្យ​មើល​គ្រប់​ការ​ទាំង​អស់​នោះ​ឃើញ​ថា គេ​បាន​ធ្វើ​ដូច​ជា​ព្រះយេហូវ៉ា​បាន​បង្គាប់​មក គេ​បាន​ធ្វើ​ការ​នោះ​ស្រេច​ទាំង​អស់ រួច​ម៉ូសេ​ក៏​ឲ្យ​ពរ​ដល់​គេ។ </div><ul class="nav nav-pills">
<li><a href='index.html'>និក្ខមនំ</a></li>
<li><a href='EXO38.html'>&lt;</a></li>
<li><a href='EXO.html'>៣៩</a></li>
<li><a href='EXO40.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->