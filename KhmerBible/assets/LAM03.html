<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ បរិទេវ ៣</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>បរិទេវ</a></li>
<li><a href='LAM02.html'>&lt;</a></li>
<li><a href='LAM.html'>៣</a></li>
<li><a href='LAM04.html'>&gt;</a></li>
</ul>
<div class="main">
 <div class='chapterlabel' id="V0"> ៣</div><div class='p'>
 <span class="verse" id="V1">១&nbsp;</span>ខ្ញុំ​ជា​មនុស្ស​ដែល​បាន​ឃើញ​សេចក្តី​វេទនា ដោយ​ដំបង​នៃ​សេចក្តី​ក្រោធ​របស់​ទ្រង់  <span class="verse" id="V2">២&nbsp;</span>ទ្រង់​បាន​នាំ​ខ្ញុំ​ឲ្យ​ដើរ​ក្នុង​សេចក្តី​ងងឹត មិន​មែន​ក្នុង​ពន្លឺ​ទេ  <span class="verse" id="V3">៣&nbsp;</span>ពិត​ប្រាកដ​ជា​ទ្រង់​បាន​បែរ​ព្រះហស្ត​មក ទាស់​នឹង​ខ្ញុំ​ខ្ជាន់ៗ​ជានិច្ច​រាល់​តែ​ថ្ងៃ  <span class="verse" id="V4">៤&nbsp;</span>ទ្រង់​បាន​ធ្វើ​ឲ្យ​សាច់ ហើយ​ស្បែក​ខ្ញុំ​រោយរៀវ​ទៅ ហើយ​បាន​បំបាក់​ឆ្អឹង​ខ្ញុំ​ផង  <span class="verse" id="V5">៥&nbsp;</span>ទ្រង់​បាន​ធ្វើ​របង​ឃុំឃាំង​ខ្ញុំ ហើយ​បាន​ឡោមព័ទ្ធ​ខ្ញុំ​ដោយ​ថ្នាំ​ពុល និង​ការ​ដែល​នឿយ​លំបាក  <span class="verse" id="V6">៦&nbsp;</span>ទ្រង់​បាន​ឲ្យ​ខ្ញុំ​អាស្រ័យ​នៅ​ទី​ងងឹត ដូច​ជា​ពួក​ដែល​បាន​ស្លាប់​ជា​យូរ​មក​ហើយ  <span class="verse" id="V7">៧&nbsp;</span>ទ្រង់​បាន​ធ្វើ​កំផែង​ព័ទ្ធ​ជុំវិញ​ខ្ញុំ ដើម្បី​មិន​ឲ្យ​ខ្ញុំ​ចេញ​ទៅ​ក្រៅ​ឡើយ ក៏​បាន​ធ្វើ​ឲ្យ​ច្រវាក់​ខ្ញុំ​ជា​ធ្ងន់  <span class="verse" id="V8">៨&nbsp;</span>អើ កាល​ណា​ខ្ញុំ​អំពាវនាវ ហើយ​ស្រែក​ឡើង​ឲ្យ​ជួយ នោះ​ទ្រង់​រាំងរា​មិន​ឲ្យ​សេចក្តី​អធិស្ឋាន​របស់​ខ្ញុំ​ចូល​ទៅ​ឡើយ  <span class="verse" id="V9">៩&nbsp;</span>ទ្រង់​បាន​យក​ថ្ម​ដាប់​ធ្វើ​កំផែង​រាំង​ផ្លូវ​ខ្ញុំ ហើយ​បាន​ធ្វើ​ឲ្យ​ផ្លូវ​ច្រក​ខ្ញុំ​វៀច​ទាំង​អស់  <span class="verse" id="V10">១០&nbsp;</span>ទ្រង់​ប្រៀប​ដូច​ជា​ខ្លាឃ្មុំ​ដែល​លប​សង្គ្រុប ហើយ​ដូច​ជា​សិង្ហ​នៅ​ទី​ស្ងាត់​កំបាំង​ដល់​ខ្ញុំ  <span class="verse" id="V11">១១&nbsp;</span>ទ្រង់​បាន​បង្វែរ​អស់​ទាំង​ផ្លូវ​របស់​ខ្ញុំ ក៏​ហែក​ខ្ញុំ​ឲ្យ​ខ្ទេចខ្ទី ហើយ​បាន​ឲ្យ​ខ្ញុំ​ត្រមោច​នៅ  <span class="verse" id="V12">១២&nbsp;</span>ទ្រង់​បាន​យឹតធ្នូ ហើយ​តាំង​ខ្ញុំ​ទុក​ជា​វង់​សំរាប់​ព្រួញ  <span class="verse" id="V13">១៣&nbsp;</span>ទ្រង់​បាន​ធ្វើ​ឲ្យ​តួ​ព្រួញ​ពី​បំពង់​ទ្រង់​ទំលុះ​ថ្លើម​ខ្ញុំ  <span class="verse" id="V14">១៤&nbsp;</span>ខ្ញុំ​បាន​ទៅ​ជា​ទី​សំណើច​ដល់​ជនជាតិ​ទាំងឡាយ​របស់​ខ្ញុំ ហើយ​ជា​បទ​ចំរៀង​របស់​គេ​ជានិច្ច​រាល់​ថ្ងៃ  <span class="verse" id="V15">១៥&nbsp;</span>ទ្រង់​បាន​ចំអែត​ខ្ញុំ ដោយ​សេចក្តី​ជូរ​ចត់ ព្រម​ទាំង​ឲ្យ​ខ្ញុំ​ស្រវឹង​ដោយ​ស្លែង​ផង  <span class="verse" id="V16">១៦&nbsp;</span>ទ្រង់​បាន​បំបាក់​ធ្មេញ​ខ្ញុំ​ដោយ​ក្រួស ហើយ​បាន​ព្រលាំង​ខ្ញុំ​ដោយ​ផែះ  <span class="verse" id="V17">១៧&nbsp;</span>ហើយ​ទ្រង់​បោះបង់​ចោល​ព្រលឹង​របស់​ខ្ញុំ ឆ្ងាយ​ចេញ​ពី​សេចក្តី​សុខ​ទៅ ខ្ញុំ​បាន​ភ្លេច​សេចក្តី​ចំរើន​ហើយ  <span class="verse" id="V18">១៨&nbsp;</span>ខ្ញុំ​បាន​ថា កំឡាំង​ខ្ញុំ​សូន្យ​បាត់​អស់​ទៅ សេចក្តី​សង្ឃឹម​របស់​ខ្ញុំ​ក៏​ផុត​ចាក​ពី​ព្រះយេហូវ៉ា​ហើយ។  <span class="verse" id="V19">១៩&nbsp;</span>ខ្ញុំ​នឹក​ចាំ​ពី​សេចក្តី​ទុក្ខ​លំបាក និង​ពី​សេចក្តី​វេទនា​របស់​ខ្ញុំ ព្រម​ទាំង​ស្លែង និង​ថ្នាំ​ពុល​ផង  <span class="verse" id="V20">២០&nbsp;</span>ព្រលឹង​ខ្ញុំ​នៅ​តែ​ចាំ​បាន​នៅ​ឡើយ ហើយ​ក៏​ឱន​ចុះ​នៅ​ក្នុង​ខ្លួន​ខ្ញុំ  <span class="verse" id="V21">២១&nbsp;</span>តែ​ខ្ញុំ​នឹក​ឡើង​វិញ​ពី​សេចក្តី​នេះ បាន​ជា​ខ្ញុំ​មាន​សេចក្តី​សង្ឃឹម​ឡើង  <span class="verse" id="V22">២២&nbsp;</span>គឺ​នឹក​ពី​សេចក្តី​នេះ​ថា កុំ​តែ​មាន​សេចក្តី​សប្បុរស​របស់​ព្រះយេហូវ៉ា នោះ​យើង​បាន​សូន្យ​បាត់​អស់​រលីង​ទៅ​ហើយ ឯ​សេចក្តី​មេត្តាករុណា​របស់​ទ្រង់ នោះ​មិន​ចេះ​ផុត​ឡើយ  <span class="verse" id="V23">២៣&nbsp;</span>សេចក្តី​ទាំង​នោះ ចេះ​តែ​ថ្មី​ឡើង​រាល់​តែ​ព្រឹក​ជានិច្ច សេចក្តី​ស្មោះត្រង់​របស់​ទ្រង់​ធំ​ណាស់  <span class="verse" id="V24">២៤&nbsp;</span>ព្រលឹង​ខ្ញុំ​បាន​ពោល​ថា ព្រះយេហូវ៉ា​ជា​ចំណែក​នៃ​ខ្ញុំ ហេតុ​នោះ​ខ្ញុំ​នឹង​សង្ឃឹម​ដល់​ទ្រង់  <span class="verse" id="V25">២៥&nbsp;</span>ព្រះយេហូវ៉ា​ទ្រង់​ល្អ​ដល់​អស់​អ្នក​ដែល​រង់ចាំ​ទ្រង់ គឺ​ដល់​ព្រលឹង​នៃ​អ្នក​ណា​ដែល​ស្វែង​រក​ទ្រង់  <span class="verse" id="V26">២៦&nbsp;</span>បើ​មនុស្ស​នឹង​សង្ឃឹម​ដល់ ហើយ​រង់ចាំ​សេចក្តី​សង្គ្រោះ​របស់​ព្រះយេហូវ៉ា ឥត​បារម្ភ​ព្រួយ នោះ​ល្អ​ហើយ  <span class="verse" id="V27">២៧&nbsp;</span>ឯ​ការ​ដែល​មនុស្ស​ទទួល​រង​នឹម ក្នុង​កាល​ដែល​នៅ​វ័យ​ក្មេង នោះ​ក៏​ល្អ​ដែរ  <span class="verse" id="V28">២៨&nbsp;</span>អ្នក​នោះ​នឹង​អង្គុយ​តែ​ឯង ហើយ​នៅ​មាត់​ស្ងៀម ពី​ព្រោះ​គឺ​ទ្រង់​ដែល​ដាក់​នឹម​លើ​ខ្លួន  <span class="verse" id="V29">២៩&nbsp;</span>អ្នក​នោះ​នឹង​ព្រម​ដាក់​មាត់​ចុះ​ក្នុង​ធូលី​ដី បើ​ប្រសិន​ជា​នឹង​មាន​ទី​សង្ឃឹម​បាន  <span class="verse" id="V30">៣០&nbsp;</span>ក៏​នឹង​បែរ​កំផ្លៀង​ទៅ​ឲ្យ​ដល់​អ្នក​ដែល​ទះ​ខ្លួន ហើយ​នឹង​ទ្រាំ​ឲ្យ​បាន​ពេញ ដោយ​សេចក្តី​ត្មះតិះដៀល  <span class="verse" id="V31">៣១&nbsp;</span>ដ្បិត​ព្រះអម្ចាស់ ទ្រង់​មិន​បោះបង់​ចោល​នៅ​ជា​ដរាប​ទេ  <span class="verse" id="V32">៣២&nbsp;</span>តែ​ទោះ​បើ​ទ្រង់​ធ្វើ​ទុក្ខ​ក៏​ដោយ គង់​តែ​ទ្រង់​នឹង​អាណិត​មេត្តា ដោយ​សេចក្តី​សប្បុរស​ដ៏​បរិបូរ​របស់​ទ្រង់​ដែរ  <span class="verse" id="V33">៣៣&nbsp;</span>ពី​ព្រោះ​ទ្រង់​មិន​ធ្វើ​ទុក្ខ ឬ​ឲ្យ​មនុស្ស​ជាតិ​ត្រូវ​វេទនា ដោយ​ស្ម័គ្រ​ពី​ព្រះហឫទ័យ​ទេ  <span class="verse" id="V34">៣៤&nbsp;</span>ឯ​ការ​ដែល​ជាន់​ឈ្លី​ពួក​ឈ្លើយ​នៅ​ផែនដី  <span class="verse" id="V35">៣៥&nbsp;</span>ឬ​បង្វែរ​សេចក្តី​យុត្តិធម៌​ពី​មនុស្ស នៅ​ចំពោះ​ព្រះ​ដ៏​ខ្ពស់​បំផុត  <span class="verse" id="V36">៣៦&nbsp;</span>ឬ​បង្កាច់​បំភាន់​មនុស្ស​ណា ក្នុង​រឿង​ក្តី នោះ​ជា​ការ​ដែល​ព្រះអម្ចាស់​ទ្រង់​មិន​សព្វ​ព្រះហឫទ័យ​ឡើយ  <span class="verse" id="V37">៣៧&nbsp;</span>បើ​ព្រះអម្ចាស់ ទ្រង់​មិន​បាន​បង្គាប់​គេ នោះ​តើ​មាន​អ្នក​ណា​នឹង​អាច​ទាយ​ទំនាយ ហើយ​ការ​នោះ​កើត​ឡើង​បាន​ជា​ពិត  <span class="verse" id="V38">៣៨&nbsp;</span>ឯ​ការ​អាក្រក់​នឹង​ការ​ល្អ នោះ​តើ​មិន​មែន​ចេញ​ពី​ព្រះឱស្ឋ របស់​ព្រះ​ដ៏​ខ្ពស់​បំផុត​មក​ទេ​ឬ​អី  <span class="verse" id="V39">៣៩&nbsp;</span>ដូច្នេះ ហេតុ​អ្វី​បាន​ជា​មនុស្ស​រស់​ត្រូវ​ត្អូញត្អែរ គឺ​មនុស្ស​ណា​ដែល​រង​ទោស ដោយ​ព្រោះ​អំពើ​បាប​ដែល​ខ្លួន​បាន​ប្រព្រឹត្ត​ដូច្នេះ។  <span class="verse" id="V40">៤០&nbsp;</span>ចូរ​យើង​ពិចារណា ហើយ​ល្បង​ល​ផ្លូវ​ដែល​យើង​ប្រព្រឹត្ត រួច​ត្រឡប់​បែរ​ទៅ​ឯ​ព្រះយេហូវ៉ា​វិញ​ចុះ  <span class="verse" id="V41">៤១&nbsp;</span>ចូរ​ឲ្យ​យើង​ដំរង់​ចិត្ត​ឡើង​ទៅ​ឯ​ព្រះ ដែល​គង់​នៅ​ស្ថានសួគ៌ ជា​មួយ​នឹង​ដៃ​យើង​ផង  <span class="verse" id="V42">៤២&nbsp;</span>យើង​ខ្ញុំ​បាន​រំលង ព្រម​ទាំង​បះបោរ​ហើយ ទ្រង់​មិន​បាន​អត់​ទោស​ឲ្យ​ទេ  <span class="verse" id="V43">៤៣&nbsp;</span>ទ្រង់​បាន​គ្រលុំ​អង្គ ដោយ​សេចក្តី​ខ្ញាល់ ហើយ​ដេញ​តាម​យើង​ខ្ញុំ​ទ្រង់​បាន​ប្រហារ​ជីវិត ឥត​ប្រណី​សោះ  <span class="verse" id="V44">៤៤&nbsp;</span>ទ្រង់​បាំង​អង្គ​ដោយ​ពពក ដើម្បី​មិន​ឲ្យ​សេចក្តី​អធិស្ឋាន​ណា​ចូល​ទៅ​ដល់​បាន​ឡើយ  <span class="verse" id="V45">៤៥&nbsp;</span>ទ្រង់​បាន​ធ្វើ​ឲ្យ​យើង​ខ្ញុំ​ទៅ​ជា​កាក ហើយ​ជា​សំរាម នៅ​កណ្តាល​អស់​ទាំង​សាសន៍  <span class="verse" id="V46">៤៦&nbsp;</span>ពួក​ខ្មាំងសត្រូវ​ទាំង​ប៉ុន្មាន​របស់​យើង​ខ្ញុំ បាន​ហា​មាត់​ធំ​ដាក់​យើង​ខ្ញុំ  <span class="verse" id="V47">៤៧&nbsp;</span>ចំណែក​របស់​យើង​ខ្ញុំ គឺ​ជា​សេចក្តី​ភ័យ​ខ្លាច ហើយ​នឹង​រណ្តៅ ព្រម​ទាំង​សេចក្តី​បំផ្លាញ និង​សេចក្តី​វិនាស​ផង  <span class="verse" id="V48">៤៨&nbsp;</span>ភ្នែក​ខ្ញុំ​ហូរ​ចេញ​ជា​ផ្លូវ​ទឹក ដោយ​ព្រោះ​ការ​បំផ្លាញ​កូន​ស្រី​របស់​សាសន៍​ខ្ញុំ  <span class="verse" id="V49">៤៩&nbsp;</span>ភ្នែក​ខ្ញុំ​នឹង​ហូរ​សស្រាក់​ឥត​ឈប់​ឈរ ឥត​ស្រាក​ឡើយ  <span class="verse" id="V50">៥០&nbsp;</span>ទាល់​តែ​ព្រះយេហូវ៉ា​ទ្រង់​ឈ្ងោក​មើល ហើយ​ពិចារណា​ពី​ស្ថានសួគ៌​មក  <span class="verse" id="V51">៥១&nbsp;</span>ភ្នែក​ខ្ញុំ​ធ្វើ​ឲ្យ​ចិត្ត​ខ្ញុំ​កើត​ទុក្ខ ដោយ​ព្រោះ​ពួក​កូន​ស្រី​នៃ​ក្រុង​របស់​ខ្ញុំ  <span class="verse" id="V52">៥២&nbsp;</span>ពួក​អ្នក​ដែល​ជា​ខ្មាំងសត្រូវ​នឹង​ខ្ញុំ ដោយ​ឥត​ហេតុ​គេ​បាន​ដេញ​តាម​ខ្ញុំ ដូច​ជា​ដេញ​តាម​សត្វ​ស្លាប  <span class="verse" id="V53">៥៣&nbsp;</span>គេ​បាន​កាត់​ជីវិត​ខ្ញុំ​ចេញ ដោយ​ដាក់​គុក​ងងឹត ហើយ​បាន​ទាំង​ដាក់​ថ្ម​សន្ធប់​ពី​លើ​ខ្ញុំ​ផង  <span class="verse" id="V54">៥៤&nbsp;</span>មាន​ទឹក​ហូរ​មក​លិច​ក្បាល​ខ្ញុំ នោះ​ខ្ញុំ​បាន​ថា ខ្ញុំ​ស្លាប់​ហើយ។  <span class="verse" id="V55">៥៥&nbsp;</span>ឱ​ព្រះយេហូវ៉ា​អើយ ទូលបង្គំ​បាន​អំពាវនាវ​ដល់​ព្រះនាម​ទ្រង់ ពី​ក្នុង​ទី​ជំរៅ​នៃ​គុក​ងងឹត  <span class="verse" id="V56">៥៦&nbsp;</span>ទ្រង់​ក៏​ឮ​សំឡេង​របស់​ទូលបង្គំ សូម​កុំ​គេច​ព្រះកាណ៌​ទ្រង់​ចេញ​ពី​ដំងូរ និង​សំរែក​របស់​ទូលបង្គំ​ឡើយ  <span class="verse" id="V57">៥៧&nbsp;</span>នៅ​ថ្ងៃ​ដែល​ទូលបង្គំ​បាន​អំពាវនាវ​ដល់​ទ្រង់ នោះ​ទ្រង់​បាន​យាង​មក​ជិត ហើយ​មាន​ព្រះបន្ទូល​ថា កុំ​ឲ្យ​ខ្លាច​ឡើយ  <span class="verse" id="V58">៥៨&nbsp;</span>ឲ្យ​ព្រះអម្ចាស់​អើយ ទ្រង់​បាន​កាន់​ក្តី​នៃ​ព្រលឹង​ទូលបង្គំ​ហើយ ទ្រង់​បាន​លោះ​ជីវិត​របស់​ទូលបង្គំ​ផង  <span class="verse" id="V59">៥៩&nbsp;</span>ឱ​ព្រះយេហូវ៉ា​អើយ ទ្រង់​បាន​ឃើញ​ការ​កំហុស​ដែល​គេ​បាន​ធ្វើ​ដល់​ទូលបង្គំ សូម​ទ្រង់​ជំនុំ​ជំរះ​ក្តី​របស់​ទូលបង្គំ​ចុះ  <span class="verse" id="V60">៦០&nbsp;</span>ទ្រង់​បាន​ឃើញ​ការ​សងសឹក​ទាំង​ប៉ុន្មាន​របស់​គេ និង​អស់​ទាំង​កិច្ចកល​ដែល​គេ​ធ្វើ​ដល់​ទូលបង្គំ​ដែរ  <span class="verse" id="V61">៦១&nbsp;</span>ឱ​ព្រះយេហូវ៉ា​អើយ ទ្រង់​បាន​ឮ​ពាក្យ​ប្រមាថ​របស់​គេ និង​អស់​ទាំង​កិច្ចកល​ដែល​គេ​គិត​ធ្វើ​ដល់​ទូលបង្គំ​ហើយ  <span class="verse" id="V62">៦២&nbsp;</span>ក៏​ឮ​ពាក្យ​សំដី​របស់​ពួក​អ្នក​លើក​គ្នា​ទាស់​នឹង​ទូលបង្គំ ហើយ​ជ្រាប​ការ​ដែល​គេ​គិត​ប្រទូស្ត​នឹង​ទូលបង្គំ​ជានិច្ច​ដែរ  <span class="verse" id="V63">៦៣&nbsp;</span>សូម​ទ្រង់​ទត​ក្នុង​កាល​ដែល​គេ​អង្គុយ​ចុះ ហើយ​ក្រោក​ឡើង​ផង ទូលបង្គំ​ជា​បទ​ចំរៀង​របស់​គេ​ហើយ  <span class="verse" id="V64">៦៤&nbsp;</span>ឱ​ព្រះយេហូវ៉ា​អើយ ទ្រង់​នឹង​សង​គេ​តាម​ការ​ដែល​ដៃ​គេ​បាន​ធ្វើ  <span class="verse" id="V65">៦៥&nbsp;</span>ទ្រង់​នឹង​បណ្តាល​ឲ្យ​ចិត្ត​គេ​រឹងរូស គឺ​ជា​សេចក្តី​បណ្តាសា​ដល់​គេ  <span class="verse" id="V66">៦៦&nbsp;</span>ទ្រង់​នឹង​ដេញ​តាម​គេ​ដោយ​សេចក្តី​ខ្ញាល់ ហើយ​បំផ្លាញ​គេ​ឲ្យ​សូន្យ​ចេញ​ពី​ក្រោម​ស្ថាន​របស់​ព្រះយេហូវ៉ា​ទៅ។ </div><ul class="nav nav-pills">
<li><a href='index.html'>បរិទេវ</a></li>
<li><a href='LAM02.html'>&lt;</a></li>
<li><a href='LAM.html'>៣</a></li>
<li><a href='LAM04.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->