<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ពេត្រុស​ទី​២ ៣</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ពេត្រុស​ទី​២</a></li>
<li><a href='2PE02.html'>&lt;</a></li>
<li><a href='2PE.html'>៣</a></li>
<li><a href='1JN01.html'>&gt;</a></li>
</ul>
<div class="main">
 <div class='chapterlabel' id="V0"> ៣</div><div class='s'>អំពី​ព្រះអម្ចាស់​យាង​វិល​ត្រឡប់​មក​វិញ </div><div class='p'>
 <span class="verse" id="V1">១&nbsp;</span>ឥឡូវ​នេះ ពួក​ស្ងួនភ្ងា​អើយ ខ្ញុំ​ធ្វើ​សំបុត្រ​ទី​២​នេះ​ផ្ញើ​មក​អ្នក​រាល់​គ្នា ដែល​ក្នុង​សំបុត្រ​ទាំង​២​ច្បាប់ ខ្ញុំ​បាន​រំឭក​ដាស់តឿន​សតិស្មារតី​ដ៏​ស្អាតរបស់​អ្នក​រាល់​គ្នា​ហើយ  <span class="verse" id="V2">២&nbsp;</span>ដើម្បី​ឲ្យ​បាន​នឹក​ចាំ ពី​អស់​ទាំង​សេចក្តី ដែល​ពួក​ហោរា​បរិសុទ្ធ​បាន​ទាយ​កាល​ពី​ដើម និង​ពី​សេចក្តី​បញ្ញត្ត​របស់​ព្រះអម្ចាស់​ដ៏​ជា​ព្រះអង្គ​សង្គ្រោះ ដែល​បង​ប្អូន​បាន​ឮ​ដោយសារ​យើង​ខ្ញុំ ជា​ពួក​សាវ័ក  <span class="verse" id="V3">៣&nbsp;</span>ដោយ​ដឹង​សេចក្តី​នេះ​ជា​មុន​ថា នៅ​ជាន់​ក្រោយ នឹង​មាន​មនុស្ស​ចំអក​មក ដែល​គេ​ដើរ​តាម​សេចក្តី​ប៉ងប្រាថ្នា​របស់​គេ ទាំង​ចំអក​ឡកឡឺយ​ថា  <span class="verse" id="V4">៤&nbsp;</span>តើ​សេចក្តី​សន្យា​ពី​ព្រះអង្គ​យាង​មក​នៅ​ឯ​ណា ដ្បិត​តាំង​ពី​ពួក​ឰយុកោ​ដេក​លក់​ទៅ នោះ​គ្រប់​ទាំង​អស់​នៅ​តែ​ដដែល​ដូច​ជា​ពី​កំណើត​លោកីយ៍​រៀង​មក​ដែរ  <span class="verse" id="V5">៥&nbsp;</span>ពី​ព្រោះ​គេ​ចង់​បំភ្លេច​ថា ពី​ចាស់​បុរាណ​មាន​ផ្ទៃ​មេឃ ក៏​មាន​ដី​ដុះ​ចេញ​ពី​ទឹក ហើយ​នៅ​ក្នុង​ទឹក​ផង ដោយសារ​ព្រះបន្ទូល​នៃ​ព្រះ  <span class="verse" id="V6">៦&nbsp;</span>រួច​មក​លោកីយ៍​ត្រូវ​ទឹក​នោះ​ជន់​លិច​បំផ្លាញ​ទៅ  <span class="verse" id="V7">៧&nbsp;</span>តែ​ផ្ទៃ​មេឃ និង​ផែនដី​នៅ​ជាន់​នេះ បាន​បំរុង​ទុក​ដល់​ថ្ងៃ​ជំនុំជំរះ ដោយសារ​ព្រះបន្ទូល​នៃ​ទ្រង់ សំរាប់​ឲ្យ​ភ្លើង​ឆេះ​វិញ ហើយ​បំផ្លាញ​មនុស្ស​ទមិល​ល្មើស​ចេញ  <span class="verse" id="V8">៨&nbsp;</span>តែ​ពួក​ស្ងួនភ្ងា​អើយ កុំ​ឲ្យ​ភ្លេច​សេចក្តី​១​នេះ​ឡើយ គឺ​ថា នៅ​ចំពោះ​ព្រះអម្ចាស់​១​ថ្ងៃ​ទុក​ដូច​ជា​១​ពាន់​ឆ្នាំ ហើយ​១​ពាន់​ឆ្នាំ​ក៏​ទុក​ដូច​ជា​១​ថ្ងៃ​ដែរ  <span class="verse" id="V9">៩&nbsp;</span>ព្រះអម្ចាស់​មិន​ផ្អាក​សេចក្តី​សន្យា​របស់​ទ្រង់ ដូច​ជា​មាន​អ្នក​ខ្លះ​គិត​ស្មាន​នោះ​ទេ គឺ​ទ្រង់​មាន​ព្រះហឫទ័យ​អត់ធ្មត់​នឹង​យើង​រាល់​គ្នា​វិញ ដោយ​មិន​ចង់​ឲ្យ​អ្នក​ណា​មួយ​វិនាស​ឡើយ គឺ​ចង់​ឲ្យ​មនុស្ស​ទាំង​អស់​បាន​ប្រែ​ចិត្ត​វិញ  <span class="verse" id="V10">១០&nbsp;</span>រីឯ​ថ្ងៃ​នៃ​ព្រះអម្ចាស់ នោះ​នឹង​មក​ដូច​ជា​ចោរ​ប្លន់ នៅ​ថ្ងៃ​នោះ​ផ្ទៃ​មេឃ​នឹង​បាត់​ទៅ ដោយ​សូរ​គ្រាំគ្រេង ឯ​ធាតុ​សព្វ​សារពើ​នឹង​រលាយ​ទៅ ដោយ​កំដៅ​ដ៏​ក្រៃលែង ហើយ​ផែនដី និង​ការ​សព្វ​សារពើ នឹង​ត្រូវ​ឆេះ​អស់​រលីង​ទៅ។ </div><div class='p'> <span class="verse" id="V11">១១&nbsp;</span>ចុះ​ដែល​របស់​ទាំង​នោះ​នឹង​ត្រូវ​រលាយ​ទៅ នោះ​តើ​គួរ​ឲ្យ​អ្នក​រាល់​គ្នា​ប្រព្រឹត្ត​បែប​យ៉ាង​ណា​វិញ ក្នុង​កិរិយា​បរិសុទ្ធ និង​សេចក្តី​គោរព​ប្រតិបត្តិ  <span class="verse" id="V12">១២&nbsp;</span>ទាំង​ទន្ទឹង​ចាំ ហើយ​ខំ​ជួយ​ឲ្យ​ថ្ងៃ​នៃ​ព្រះ​បាន​ឆាប់​មក​ដល់​ផង ដែល​នៅ​ថ្ងៃ​នោះ​ផ្ទៃ​មេឃ​នឹង​ឆេះ​រលាយ​អស់ ហើយ​ធាតុ​សព្វ​សារពើ​នឹង​រលាយ​ទៅ ដោយ​កំដៅ​ដ៏​ក្រៃលែង​ដូច្នេះ  <span class="verse" id="V13">១៣&nbsp;</span>តែ​តាម​សេចក្តី​សន្យា​របស់​ទ្រង់ នោះ​យើង​រាល់​គ្នា​ទន្ទឹង​ចាំ​ផ្ទៃ​មេឃ​ថ្មី និង​ផែនដី​ថ្មី ដែល​មាន​សុទ្ធ​តែ​សេចក្តី​សុចរិត​វិញ  <span class="verse" id="V14">១៤&nbsp;</span>ដូច្នេះ ឱ​ពួក​ស្ងួនភ្ងា​អើយ ដែល​ទន្ទឹង​ចាំ​សេចក្តី​ទាំង​នោះ ចូរ​មាន​ចិត្ត​ឧស្សាហ៍ ឲ្យ​ទ្រង់​បាន​ឃើញ​អ្នក​រាល់​គ្នា​ជា​ឥត​សៅហ្មង ហើយ​ឥត​កន្លែង​បន្ទោស​បាន ទាំង​មាន​សេចក្តី​មេត្រី​ផង  <span class="verse" id="V15">១៥&nbsp;</span>ហើយ​ត្រូវ​រាប់​សេចក្តី​អត់ធ្មត់​របស់​ព្រះអម្ចាស់​នៃ​យើង ទុក​ជា​សេចក្តី​សង្គ្រោះ ដូច​ជា​ប៉ុល ជា​បង​ប្អូន​ស្ងួនភ្ងា​របស់​យើង​ខ្ញុំ បាន​សរសេរ​មក​អ្នក​រាល់​គ្នា​តាម​ប្រាជ្ញា​ដែល​ព្រះ​បាន​ប្រទាន​មក​លោក​ដែរ  <span class="verse" id="V16">១៦&nbsp;</span>ដូច​ជា​ក្នុង​គ្រប់​ទាំង​សំបុត្រ​របស់​លោក ដែល​សុទ្ធ​តែ​សំដែង​ពី​សេចក្តី​ទាំង​នេះ នោះ​មាន​សេចក្តី​ខ្លះ​ដែល​ពិបាក​យល់ ហើយ​ពួក​អ្នក​ខ្លៅ​ល្ងង់ និង​ពួក​មិន​ខ្ជាប់ខ្ជួន គេ​បង្វែរ​ន័យ​សេចក្តី​ទាំង​នោះ ដូច​ជា​គេ​បង្វែរ​បទ​គម្ពីរ​ឯ​ទៀត​ដែរ ឲ្យ​ខ្លួន​គេ​ត្រូវ​វិនាស។ </div><div class='p'> <span class="verse" id="V17">១៧&nbsp;</span>ដូច្នេះ ពួក​ស្ងួនភ្ងា​អើយ ចូរ​ប្រយ័ត្ន ដោយ​ព្រោះ​អ្នក​រាល់​គ្នា​ដឹង​សេចក្តី​នោះ​ជា​មុន​ហើយ ក្រែង​លោ​ធ្លាក់​ពី​សេចក្តី​ខ្ជាប់ខ្ជួន​របស់​អ្នក​រាល់​គ្នា​ចេញ ដោយ​បណ្តោយ​តាម​សេចក្តី​វង្វេង​របស់​ពួក​ទទឹង​ច្បាប់​នោះ  <span class="verse" id="V18">១៨&nbsp;</span>ចូរ​ឲ្យ​អ្នក​រាល់​គ្នា​ចំរើន​ឡើង​ក្នុង​ព្រះគុណ ហើយ​ក្នុង​ការ​ស្គាល់​ដល់​ព្រះយេស៊ូវគ្រីស្ទ​ជា​ព្រះអម្ចាស់ ជា​ព្រះអង្គ​សង្គ្រោះ​នៃ​យើង​រាល់​គ្នា សូម​ឲ្យ​ទ្រង់​បាន​សិរីល្អ​នៅ​ជាន់​ឥឡូវ​នេះ ដរាប​ដល់​អស់​កល្ប​ជានិច្ច។ អាម៉ែន។:៚ </div><ul class="nav nav-pills">
<li><a href='index.html'>ពេត្រុស​ទី​២</a></li>
<li><a href='2PE02.html'>&lt;</a></li>
<li><a href='2PE.html'>៣</a></li>
<li><a href='1JN01.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->