<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៧៨</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA077.html'>&lt;</a></li>
<li><a href='PSA.html'>៧៨</a></li>
<li><a href='PSA079.html'>&gt;</a></li>
</ul>
<div class="main">
 <div class='chapterlabel' id="V0"> ៧៨</div><div class='s'>អតីតកាល ជា​មេរៀន​ដែល​យើង​ត្រូវ​ចងចាំ​ទុក </div><div class='d'>សេចក្តី​បង្រៀន​របស់​អេសាភ។ </div><div class='q'>
 <span class="verse" id="V1">១&nbsp;</span>ឱ​សាសន៍​របស់​ខ្ញុំ​អើយ </div><div class='q2'>ចូរ​ប្រុង​ត្រចៀក​ស្តាប់​សេចក្តី​បង្រៀន​របស់​ខ្ញុំ </div><div class='q2'>ហើយ​ផ្ទៀង​ត្រចៀក​ស្តាប់​អស់​ទាំង​ពាក្យ </div><div class='q2'>ដែល​ចេញ​ពី​មាត់​ខ្ញុំ​ចុះ </div><div class='q'> <span class="verse" id="V2">២&nbsp;</span>ខ្ញុំ​នឹង​បើក​មាត់​បញ្ចេញ​ជា​សេចក្តី​ប្រៀបធៀប </div><div class='q2'>ហើយ​នឹង​ពោល​ជា​សេចក្តី​អាថ៌កំបាំង​ពី​ចាស់​បូរាណ </div><div class='q'> <span class="verse" id="V3">៣&nbsp;</span>ជា​សេចក្តី​ដែល​ពួក​យើង​ធ្លាប់​បាន​ឮ​បាន​ដឹង​ហើយ </div><div class='q2'>ដែល​ឪពុក​យើង​បាន​ប្រាប់​តៗ​មក </div><div class='q'> <span class="verse" id="V4">៤&nbsp;</span>យើង​ក៏​មិន​លាក់​សេចក្តី​ទាំង​នោះ​ទុក​ចំពោះ​កូន​ចៅ </div><div class='q2'>របស់​គាត់​ដែរ </div><div class='q2'>គឺ​នឹង​ប្រកាស​ពី​អស់​ទាំង​សេចក្តី​សរសើរ​នៃ​ព្រះយេហូវ៉ា </div><div class='q2'>ដល់​ដំណ​មនុស្ស​ជាន់​ក្រោយ​ឲ្យ​បាន​ស្តាប់ </div><div class='q2'>ព្រម​ទាំង​ឥទ្ធានុភាព និង​ការ​អស្ចារ្យ </div><div class='q2'>ដែល​ទ្រង់​បាន​ធ្វើ​ផង។ </div><div class='q'> <span class="verse" id="V5">៥&nbsp;</span>៙ ដ្បិត​ទ្រង់​បាន​តាំង​ឲ្យ​មាន​ទី​បន្ទាល់​នៅ​ក្នុង​ពួក​យ៉ាកុប </div><div class='q2'>ក៏​បាន​តម្រូវ​ឲ្យ​មាន​ក្រឹត្យវិន័យ​នៅ​ក្នុង​ពួក​អ៊ីស្រាអែល </div><div class='q2'>ជា​ច្បាប់​ដែល​ទ្រង់​បាន​បង្គាប់​ដល់​ពួក​ឰយុកោ​របស់​យើង </div><div class='q2'>ប្រយោជន៍​នឹង​បង្រៀន​ឲ្យ​ពួក​កូន​ចៅ​បាន​ដឹង​ត​រៀង​ទៅ </div><div class='q'> <span class="verse" id="V6">៦&nbsp;</span>ដើម្បី​ឲ្យ​ដំណ​មនុស្ស​ជាន់​ក្រោយ​បាន​ស្គាល់ </div><div class='q2'>គឺ​ទាំង​កូន​ចៅ​ដែល​ត្រូវ​កើត​ត​ទៅ </div><div class='q2'>ជា​ពួក​អ្នក​ដែល​នឹង​កើត​ឡើង </div><div class='q2'>ហើយ​ប្រាប់​ដល់​កូន​ចៅ​គេ​ត​ទៅ​ទៀត </div><div class='q'> <span class="verse" id="V7">៧&nbsp;</span>សំរាប់​ឲ្យ​គេ​បាន​តាំង​ចិត្ត​សង្ឃឹម​ដល់​ព្រះ </div><div class='q2'>ឥត​ភ្លេច​អស់​ទាំង​ការ​នៃ​ទ្រង់​ឡើយ </div><div class='q2'>គឺ​កាន់​តាម​អស់​ទាំង​សេចក្តី​បង្គាប់​របស់​ទ្រង់​វិញ </div><div class='q'> <span class="verse" id="V8">៨&nbsp;</span>ដើម្បី​កុំ​ឲ្យ​គេ​បាន​ដូច​ជា​ពួក​ឰយុកោ </div><div class='q2'>ជា​ដំណ​មនុស្ស​រឹងរូស ហើយ​បះបោរ </div><div class='q2'>ជា​ដំណ​មនុស្ស​ដែល​មិន​បាន​តាំង​ចិត្ត​ឲ្យ​ទៀង​ត្រង់ </div><div class='q2'>ហើយ​វិញ្ញាណ​គេ​ក៏​មិន​ស្មោះ​ចំពោះ​ព្រះ​នោះ​ឡើយ។ </div><div class='q'> <span class="verse" id="V9">៩&nbsp;</span>៙ ឯ​ពួក​កូន​ចៅ​អេប្រាអិម​ដែល​មាន​គ្រឿង​ធ្នូ </div><div class='q2'>ហើយ​ក៏​ប្រសប់​បាញ់ </div><div class='q2'>គេ​បាន​បែរ​ខ្នង​នៅ​ថ្ងៃ​សឹក​សង្គ្រាម </div><div class='q'> <span class="verse" id="V10">១០&nbsp;</span>គេ​មិន​បាន​កាន់​តាម​សេចក្តី​សញ្ញា​របស់​ព្រះ </div><div class='q2'>ក៏​មិន​ព្រម​ប្រព្រឹត្ត​តាម​ក្រឹត្យវិន័យ​ទ្រង់​សោះ </div><div class='q'> <span class="verse" id="V11">១១&nbsp;</span>គេ​បាន​ភ្លេច​អស់​ទាំង​កិច្ច​ដែល​ទ្រង់​ធ្វើ </div><div class='q2'>ព្រម​ទាំង​ការ​អស្ចារ្យ ដែល​ទ្រង់​បាន​សំដែង </div><div class='q2'>ឲ្យ​គេ​ឃើញ​ដែរ </div><div class='q'> <span class="verse" id="V12">១២&nbsp;</span>ទ្រង់​បាន​ធ្វើ​ការ​ចំឡែក នៅ​ភ្នែក​ពួក​ឰយុកោ​គេ </div><div class='q2'>នៅ​ស្រុក​អេស៊ីព្ទ ត្រង់​វាល​សូអាន </div><div class='q'> <span class="verse" id="V13">១៣&nbsp;</span>ទ្រង់​បាន​វែក​សមុទ្រ បើក​ជា​ផ្លូវ​ឲ្យ​គេ​ដើរ​ឆ្លង​ទៅ </div><div class='q2'>ក៏​បាន​ធ្វើ​ឲ្យ​ទឹក​ឈរ​ឡើង​ដូច​ជា​កំផែង </div><div class='q'> <span class="verse" id="V14">១៤&nbsp;</span>នៅ​វេលា​ថ្ងៃ​ទ្រង់​បាន​នាំ​គេ ដោយ​ពពក </div><div class='q2'>ហើយ​វេលា​យប់​ទាល់​ព្រឹក បាន​នាំ​ដោយ​ពន្លឺ​នៃ​ភ្លើង​វិញ </div><div class='q'> <span class="verse" id="V15">១៥&nbsp;</span>ទ្រង់​បំប្រេះ​ថ្មដា​នៅ​ទី​រហោស្ថាន </div><div class='q2'>ឲ្យ​គេ​បាន​ផឹក​ទឹក​ជា​បរិបូរ ដូច​ជា​ហូរ​ចេញ​ពី​ទី​ជំរៅ​មក </div><div class='q'> <span class="verse" id="V16">១៦&nbsp;</span>ទ្រង់​បាន​ធ្វើ​ឲ្យ​មាន​ទឹក​ចេញ​ពី​ថ្ម </div><div class='q2'>ហូរ​ចុះ​មក​ដូច​ជា​ទន្លេ។ </div><div class='q'> <span class="verse" id="V17">១៧&nbsp;</span>៙ ទោះ​បើ​យ៉ាង​នោះ គង់​តែ​គេ​នៅ​តែ​ធ្វើ​បាប </div><div class='q2'>នឹង​ទ្រង់​ទៀត </div><div class='q2'>ជា​ការ​បះបោរ​នឹង​ព្រះ​ដ៏​ខ្ពស់​បំផុត​ត្រង់​ទី​រហោស្ថាន </div><div class='q'> <span class="verse" id="V18">១៨&nbsp;</span>គេ​បាន​ល្បងល​ព្រះ​នៅ​ក្នុង​ចិត្ត​គេ </div><div class='q2'>ដោយ​សូម​អាហារ​តាម​គេ​ប្រាថ្នា </div><div class='q'> <span class="verse" id="V19">១៩&nbsp;</span>អើ គេ​បាន​និយាយ​ទំនាស់​នឹង​ព្រះ ដោយ​ពាក្យ​ថា </div><div class='q2'>តើ​ព្រះ​ទ្រង់​អាច​នឹង​ចាត់ចែង​ឲ្យ​មាន​អាហារ​បរិភោគ </div><div class='q2'>នៅ​ទី​រហោស្ថាន​នេះ​បាន​ឬ </div><div class='q'> <span class="verse" id="V20">២០&nbsp;</span>មើល ទ្រង់​បាន​វាយ​ថ្មដា ឲ្យ​មាន​ទឹក​ផុល​ចេញ </div><div class='q2'>ហើយ​ឲ្យ​ជ្រោះ​មាន​ទឹក​ជន់​លិច​ច្រាំង </div><div class='q2'>ដូច្នេះ តើ​ទ្រង់​អាច​នឹង​ប្រទាន​ឲ្យ​មាន​នំបុ័ង​ដែរ​ឬ </div><div class='q2'>តើ​ទ្រង់​នឹង​ផ្គត់ផ្គង់ ឲ្យ​រាស្ត្រ​ទ្រង់​មាន​សាច់​បរិភោគ​ឬ​អី </div><div class='q'> <span class="verse" id="V21">២១&nbsp;</span>ហេតុ​នោះ ព្រះយេហូវ៉ា​ទ្រង់​ក៏​ឮ </div><div class='q2'>ហើយ​មាន​សេចក្តី​ក្រោធ </div><div class='q2'>រួច​មាន​ភ្លើង​ឆួល​ឡើង បញ្ឆេះ​ពួក​យ៉ាកុប </div><div class='q2'>មាន​សេចក្តី​ខ្ញាល់​ចេញ​ទៅ​ទាស់​នឹង​អ៊ីស្រាអែល </div><div class='q'> <span class="verse" id="V22">២២&nbsp;</span>ដោយ​ព្រោះ​គេ​មិន​បាន​ជឿ​ដល់​ព្រះ </div><div class='q2'>ក៏​មិន​បាន​ទុក​ចិត្ត​នឹង​សេចក្តី​សង្គ្រោះ​របស់​ទ្រង់​ផង </div><div class='q'> <span class="verse" id="V23">២៣&nbsp;</span>ទ្រង់​បាន​បង្គាប់​ដល់​ផ្ទៃ​មេឃ​នៅ​ខាង​លើ </div><div class='q2'>ក៏​បាន​បើក​ទ្វារ​នៃ​ស្ថានសួគ៌ </div><div class='q'> <span class="verse" id="V24">២៤&nbsp;</span>ហើយ​បង្អុរ​នំ​ម៉ាន៉ា ឲ្យ​ធ្លាក់​មក​លើ​គេ ដូច​ជា​ភ្លៀង </div><div class='q2'>សំរាប់​គេ​បរិភោគ </div><div class='q2'>គឺ​ទ្រង់​ប្រទាន​អាហារ​ពី​ស្ថានសួគ៌​ដល់​គេ </div><div class='q'> <span class="verse" id="V25">២៥&nbsp;</span>គេ​បាន​បរិភោគ​នំ​របស់​ពួក​ទេវតា​ទាំង​អស់​គ្នា </div><div class='q2'>ទ្រង់​បាន​ផ្ញើ​អាហារ​មក​គេ​ឲ្យ​បាន​ឆ្អែត។ </div><div class='q'> <span class="verse" id="V26">២៦&nbsp;</span>៙ ទ្រង់​បាន​ធ្វើ​ឲ្យ​ខ្យល់​ពី​ទិស​ខាង​កើត​បក់​នៅ​លើ​មេឃ </div><div class='q2'>ហើយ​បាន​នាំ​ខ្យល់​ពី​ទិស​ខាង​ត្បូង </div><div class='q2'>ដោយ​ព្រះចេស្តា​របស់​ទ្រង់ </div><div class='q'> <span class="verse" id="V27">២៧&nbsp;</span>ក៏​ទំលាក់​សាច់​មក​លើ​គេ​ដូច​ជា​ធូលី​ដី </div><div class='q2'>គឺ​ជា​សត្វ​ស្លាប​ជា​ច្រើន ដូច​ជា​ខ្សាច់​នៅ​សមុទ្រ </div><div class='q'> <span class="verse" id="V28">២៨&nbsp;</span>ទ្រង់​ឲ្យ​ធ្លាក់​នៅ​ព័ទ្ធ​ជុំវិញ​លំនៅ​របស់​គេ </div><div class='q2'>គឺ​នៅ​កណ្តាល​ទី​ឡើង​ត្រសាល </div><div class='q'> <span class="verse" id="V29">២៩&nbsp;</span>ដូច្នេះ គេ​ក៏​បរិភោគ​ទៅ ហើយ​បាន​ឆ្អែត​ពេញ​បន្ទុក </div><div class='q2'>ទ្រង់​បាន​ប្រទាន​ឲ្យ តាម​បំណង​ចិត្ត​គេ </div><div class='q'> <span class="verse" id="V30">៣០&nbsp;</span>គឺ​គេ​មិន​ទាន់​អស់​អាល័យ​ក្នុង​ចិត្ត </div><div class='q2'>ហើយ​កាល​អាហារ​នោះ​នៅ​ក្នុង​មាត់​គេ​នៅ​ឡើយ </div><div class='q'> <span class="verse" id="V31">៣១&nbsp;</span>នោះ​សេចក្តី​ខ្ញាល់​របស់​ព្រះ បាន​ឆួល​ឡើង​ទាស់​នឹង​គេ </div><div class='q2'>ព្រម​ទាំង​សំឡាប់​អស់​អ្នក​ដែល​ធាត់ៗ ក្នុង​ពួក​គេ </div><div class='q2'>ហើយ​វាយ​ផ្តួល​ពួក​កំឡោះៗ </div><div class='q2'>នៃ​សាសន៍​អ៊ីស្រាអែល​ផង។ </div><div class='q'> <span class="verse" id="V32">៣២&nbsp;</span>៙ ទោះ​បើ​យ៉ាង​នោះ​ក៏​ដោយ </div><div class='q2'>គង់​តែ​គេ​នៅ​តែ​ធ្វើ​បាប​ទៀត </div><div class='q2'>គេ​មិន​ព្រម​ជឿ​ការ​អស្ចារ្យ​របស់​ទ្រង់​ឡើយ </div><div class='q'> <span class="verse" id="V33">៣៣&nbsp;</span>ហេតុ​នោះ ទ្រង់​បាន​ធ្វើ​ឲ្យ​អស់​ទាំង​ថ្ងៃ​របស់​គេ </div><div class='q2'>កន្លង​ទៅ​ជា​ឥត​ប្រយោជន៍ </div><div class='q2'>ហើយ​អស់​ទាំង​ឆ្នាំ​គេ ដោយ​សេចក្តី​ស្ញែង​ខ្លាច </div><div class='q'> <span class="verse" id="V34">៣៤&nbsp;</span>វេលា​ណា​ដែល​ទ្រង់​ប្រហារ​ពួក​គេ </div><div class='q2'>ទើប​គេ​សួរ​រក​ទ្រង់ </div><div class='q2'>ហើយ​ត្រឡប់​មក​ស្វែង​រក​ព្រះ​អស់​ពី​ចិត្ត </div><div class='q'> <span class="verse" id="V35">៣៥&nbsp;</span>គេ​ក៏​នឹក​ចាំ​ថា ព្រះ​ទ្រង់​ជា​ថ្មដា​របស់​ខ្លួន​គេ </div><div class='q2'>គឺ​ព្រះ​ដ៏​ខ្ពស់​បំផុត ទ្រង់​ជា​អ្នក​ប្រោស​លោះ​ដល់​គេ។ </div><div class='q'> <span class="verse" id="V36">៣៦&nbsp;</span>៙ គេ​បាន​លើក​បញ្ចើច​ទ្រង់​ដោយ​មាត់​គេ </div><div class='q2'>តែ​អណ្តាត​របស់​គេ​បាន​កុហក​ទ្រង់​ទេ </div><div class='q'> <span class="verse" id="V37">៣៧&nbsp;</span>ដ្បិត​ចិត្ត​គេ​មិន​បាន​ទៀង​ត្រង់​នៅ​ចំពោះ​ទ្រង់ </div><div class='q2'>ក៏​មិន​ស្មោះ​ចំពោះ​នឹង​សេចក្តី​សញ្ញា​ទ្រង់​ដែរ </div><div class='q'> <span class="verse" id="V38">៣៨&nbsp;</span>ប៉ុន្តែ​ចំណែក​ទ្រង់​មាន​សេចក្តី​មេត្តាករុណា </div><div class='q2'>បាន​ជា​ទ្រង់​អត់​ទោស​ចំពោះ​សេចក្តី​ទុច្ចរិត​របស់​គេ </div><div class='q2'>ហើយ​មិន​បាន​បំផ្លាញ​គេ​ទេ </div><div class='q2'>អើ ទ្រង់​បាន​បង្វែរ​សេចក្តី​ខ្ញាល់​ទ្រង់​ចេញ​ជា​ញយៗ </div><div class='q2'>ឥត​ឲ្យ​សេចក្តី​ក្រោធ​របស់​ទ្រង់​ផុល​ឡើង​ទាំង​អស់​ឡើយ </div><div class='q'> <span class="verse" id="V39">៣៩&nbsp;</span>ទ្រង់​បាន​នឹក​ចាំ​ថា គេ​គ្រាន់​តែ​ជា​សាច់​ឈាម​ប៉ុណ្ណោះ </div><div class='q2'>គឺ​ជា​ខ្យល់​ដែល​បក់​កន្លង​ហួស​ទៅ ឥត​មក​វិញ​ឡើយ។ </div><div class='q'> <span class="verse" id="V40">៤០&nbsp;</span>៙ ប៉ុន្មាន​ដង​ហើយ ដែល​គេ​បះបោរ​នឹង​ទ្រង់ </div><div class='q2'>នៅ​ទី​រហោស្ថាន </div><div class='q2'>ហើយ​នាំ​ឲ្យ​ព្រួយ​ព្រះហឫទ័យ​នៅ​ទី​ល្ហល្ហេវ </div><div class='q'> <span class="verse" id="V41">៤១&nbsp;</span>គឺ​គេ​បាន​បែរ​ជា​ល្បង​ល​ព្រះ​វិញ​ទៀត </div><div class='q2'>ហើយ​គេ​បិទ​ផ្លូវ​ព្រះ​ដ៏​បរិសុទ្ធ​នៃ​សាសន៍​អ៊ីស្រាអែល </div><div class='q'> <span class="verse" id="V42">៤២&nbsp;</span>គេ​មិន​បាន​នឹក​ចាំ​ពី​ព្រះហស្ត​ទ្រង់ </div><div class='q2'>ឬ​ពី​ថ្ងៃ​ដែល​ទ្រង់​បាន​ដោះ​គេ​ចេញ​ពី​ខ្មាំងសត្រូវ </div><div class='q'> <span class="verse" id="V43">៤៣&nbsp;</span>ឬ​ពី​បែប​យ៉ាង​ណា​ដែល​ទ្រង់​បាន​សំដែង​ទី​សំគាល់ </div><div class='q2'>របស់​ទ្រង់​នៅ​ស្រុក​អេស៊ីព្ទ </div><div class='q2'>និង​ការ​អស្ចារ្យ នៅ​ទី​វាល​សូអាន​ឡើយ </div><div class='q'> <span class="verse" id="V44">៤៤&nbsp;</span>ទ្រង់​បាន​ធ្វើ​ឲ្យ​ទន្លេ និង​ព្រែក </div><div class='q2'>របស់​សាសន៍​អេស៊ីព្ទ​ត្រឡប់​ទៅ​ជា​ឈាម </div><div class='q2'>ឲ្យ​គេ​ផឹក​ទឹក​នោះ​មិន​បាន </div><div class='q'> <span class="verse" id="V45">៤៥&nbsp;</span>ទ្រង់​បាន​ចាត់​ហ្វូង​រុយ​មក​បង្ហិន​នៅ​កណ្តាល​គេ </div><div class='q2'>និង​កង្កែប​មក​បំផ្លាញ​គេ​ផង </div><div class='q'> <span class="verse" id="V46">៤៦&nbsp;</span>ទ្រង់​បាន​ប្រគល់​ផល​របស់​គេ ឲ្យ​ចង្រិត​កាត់ </div><div class='q2'>ហើយ​ការ​របស់​គេ​ដល់​កណ្តូប </div><div class='q'> <span class="verse" id="V47">៤៧&nbsp;</span>ទ្រង់​បាន​បំផ្លាញ​ដើម​ទំពាំងបាយជូរ​គេ​ដោយ​ព្រិល </div><div class='q2'>ហើយ​ដើម​ឧទុម្ពរ​ដោយ​សន្សើម​កក </div><div class='q'> <span class="verse" id="V48">៤៨&nbsp;</span>ទ្រង់​ក៏​ប្រគល់​ហ្វូង​គោ​គេ​ឲ្យ​ត្រូវ​ព្រិល </div><div class='q2'>ហើយ​ហ្វូង​ចៀម​គេ​ឲ្យ​ត្រូវ​រន្ទះ​បាញ់​ដែរ </div><div class='q'> <span class="verse" id="V49">៤៩&nbsp;</span>ទ្រង់​បាន​បោះ​សេចក្តី​ខ្ញាល់​ដ៏​សហ័ស​ទៅ​លើ​គេ </div><div class='q2'>ព្រម​ទាំង​សេចក្តី​ក្រោធ សេចក្តី​គ្នាន់ក្នាញ់ </div><div class='q2'>និង​សេចក្តី​វេទនា​ផង </div><div class='q2'>គឺ​ជា​សេចក្តី​អាក្រក់​ទាំង​ហ្វូង ដែល​ទ្រង់​ចាត់​មក </div><div class='q'> <span class="verse" id="V50">៥០&nbsp;</span>ទ្រង់​បាន​ពង្រាប​ផ្លូវ សំរាប់​សេចក្តី​ខ្ញាល់​របស់​ទ្រង់ </div><div class='q2'>ទ្រង់​មិន​បាន​ប្រណី​ព្រលឹង​គេ​ឲ្យ​រួច​ពី​ស្លាប់​ទេ </div><div class='q2'>គឺ​បាន​ប្រគល់​ជីវិត​គេ​ដល់​ជំងឺ​អាសន្នរោគ </div><div class='q'> <span class="verse" id="V51">៥១&nbsp;</span>ក៏​បាន​ប្រហារ​អស់​ទាំង​កូន​ច្បង​នៅ​ស្រុក​អេស៊ីព្ទ </div><div class='q2'>គឺ​ជា​ដើម​កំឡាំង​របស់​ហាំ​នៅ​ក្នុង​ត្រសាល​គេ។ </div><div class='q'> <span class="verse" id="V52">៥២&nbsp;</span>៙ ប៉ុន្តែ ទ្រង់​បាន​កៀង​នាំ​រាស្ត្រ​ទ្រង់​ចេញ​ដូច​ជា​ចៀម </div><div class='q2'>ហើយ​ដឹកនាំ​គេ​នៅ​ក្នុង​ទី​រហោស្ថាន ដូច​ជា​ហ្វូង​សត្វ </div><div class='q'> <span class="verse" id="V53">៥៣&nbsp;</span>ទ្រង់​ក៏​នាំ​គេ​ទៅ​ដោយ​សុខសាន្ត មិន​ឲ្យ​ភ័យ​ខ្លាច​ឡើយ </div><div class='q2'>តែ​សមុទ្រ​បាន​គ្រប់​លើ​ពួក​ខ្មាំងសត្រូវ​គេ​វិញ </div><div class='q'> <span class="verse" id="V54">៥៤&nbsp;</span>ទ្រង់​បាន​នាំ​គេ​ទៅ​ដល់​ព្រំ​ស្រុក​បរិសុទ្ធ​របស់​ទ្រង់ </div><div class='q2'>គឺ​ដល់​ភ្នំ​នេះ​ដែល​ព្រះហស្ត​ស្តាំ​ទ្រង់​បាន​វាយ​យក </div><div class='q'> <span class="verse" id="V55">៥៥&nbsp;</span>ទ្រង់​បាន​បណ្តេញ​អស់​ទាំង​សាសន៍​ដទៃ​ពី​មុខ​គេ​ចេញ </div><div class='q2'>ក៏​វាស់​ស្រុក​នេះ ចែក​ដល់​គេ​ទុក​ជា​មរដក </div><div class='q2'>ព្រម​ទាំង​ឲ្យ​ពូជ​អំបូរ​សាសន៍​អ៊ីស្រាអែល​ទាំង​ប៉ុន្មាន </div><div class='q2'>អាស្រ័យ​នៅ​ក្នុង​លំនៅ​របស់​សាសន៍​ទាំង​នោះ </div><div class='q'> <span class="verse" id="V56">៥៦&nbsp;</span>ប៉ុន្តែ​គេ​បាន​ល្បងល​ព្រះ​ដ៏​ខ្ពស់​បំផុត </div><div class='q2'>ហើយ​បះបោរ​នឹង​ទ្រង់​វិញ </div><div class='q2'>ឥត​កាន់​តាម​សេចក្តី​បញ្ញត្ត​ទ្រង់​ឡើយ </div><div class='q'> <span class="verse" id="V57">៥៧&nbsp;</span>គឺ​បាន​ថយ​ចេញ ហើយ​ប្រព្រឹត្ត​ដោយ​ក្បត់ </div><div class='q2'>ដូច​ជា​ពួក​ឰយុកោ​គេ​ដែរ </div><div class='q2'>គេ​ក្រឡាច់​រមួល​ដូច​ជា​ធ្នូ​មិន​ត្រង់ </div><div class='q'> <span class="verse" id="V58">៥៨&nbsp;</span>គេ​បាន​ធ្វើ​ឲ្យ​ព្រះហឫទ័យ​ទ្រង់​ថ្នាំងថ្នាក់ </div><div class='q2'>ដោយ​ទី​ខ្ពស់​របស់​គេ </div><div class='q2'>ព្រម​ទាំង​បណ្តាល​ឲ្យ​ទ្រង់​ប្រចណ្ឌ </div><div class='q2'>ដោយ​រូប​ឆ្លាក់​របស់​គេ​ផង។ </div><div class='q'> <span class="verse" id="V59">៥៩&nbsp;</span>៙ កាល​ព្រះ​ទ្រង់​បាន​ជ្រាប​ហើយ </div><div class='q2'>នោះ​ទ្រង់​មាន​សេចក្តី​ក្រោធ </div><div class='q2'>ហើយ​បាន​ស្អប់​ខ្ពើម​ដល់​សាសន៍​អ៊ីស្រាអែល​ជា​ខ្លាំង </div><div class='q'> <span class="verse" id="V60">៦០&nbsp;</span>ដល់ម៉្លេះ​បាន​ជា​ទ្រង់​លះបង់​រោង​ឧបោសថ </div><div class='q2'>ដែល​នៅ​ត្រង់​ស៊ីឡូរ </div><div class='q2'>គឺ​ជា​ត្រសាល​ដែល​ទ្រង់​បាន​តាំង​ឲ្យ​នៅ​កណ្តាល </div><div class='q2'>ពួក​មនុស្ស​លោក </div><div class='q'> <span class="verse" id="V61">៦១&nbsp;</span>ទ្រង់​ក៏​ប្រគល់​ឥទ្ធិឫទ្ធិ​របស់​ទ្រង់​ឲ្យ​ទៅ​ជា​ឈ្លើយ </div><div class='q2'>ហើយ​សិរីល្អ​ទ្រង់​ទៅ​ក្នុង​កណ្តាប់​ដៃ​នៃ​ពួក​ខ្មាំងសត្រូវ </div><div class='q'> <span class="verse" id="V62">៦២&nbsp;</span>ទ្រង់​បាន​ប្រគល់​រាស្ត្រ​ទ្រង់​ដល់​អំណាច​ដាវ​ដែរ </div><div class='q2'>ហើយ​មាន​សេចក្តី​ក្រោធ​ចំពោះ​មរដក​ទ្រង់ </div><div class='q'> <span class="verse" id="V63">៦៣&nbsp;</span>មាន​ភ្លើង​ឆេះ​បំផ្លាញ​ពួក​កំឡោះ​គេ </div><div class='q2'>ឯ​ពួក​ក្រមុំ​របស់​គេ ឥត​មាន​អ្នក​ណា​ដណ្តឹង​ឡើយ </div><div class='q'> <span class="verse" id="V64">៦៤&nbsp;</span>ពួក​សង្ឃ​របស់​គេ​ក៏​ដួល​ស្លាប់​ដោយ​ដាវ </div><div class='q2'>តែ​ប្រពន្ធ​របស់​គេ​មិន​បាន​យំ​សោក​សោះ។ </div><div class='q'> <span class="verse" id="V65">៦៥&nbsp;</span>៙ គ្រា​នោះ ព្រះអម្ចាស់​ទ្រង់​តើន​ឡើង </div><div class='q2'>ដូច​ជា​មនុស្ស​ដែល​ភ្ញាក់​ពី​ដេក​លក់ </div><div class='q2'>គឺ​ដូច​ជា​មនុស្ស​ខ្លាំង​ពូកែ​ដែល​ស្រែក​ហ៊ោ </div><div class='q2'>ដោយ​អំណាច​ស្រា​ទំពាំងបាយជូរ </div><div class='q'> <span class="verse" id="V66">៦៦&nbsp;</span>រួច​ទ្រង់​វាយ​ពួក​ដែល​តតាំង​នឹង​ទ្រង់ ឲ្យ​ថយ​ក្រោយ </div><div class='q2'>ទ្រង់​ឲ្យ​គេ​មាន​សេចក្តី​ខ្មាស​នៅ​ជានិច្ច </div><div class='q'> <span class="verse" id="V67">៦៧&nbsp;</span>មួយ​ទៀត ទ្រង់​មិន​បាន​ទទួល​ត្រសាល​របស់ </div><div class='q2'>ពួក​យ៉ូសែប​ឡើយ </div><div class='q2'>ក៏​មិន​បាន​រើស​ពូជ​អំបូរ​អេប្រាអិម​ដែរ </div><div class='q'> <span class="verse" id="V68">៦៨&nbsp;</span>គឺ​ទ្រង់​បាន​រើស​ពូជ​អំបូរ​យូដា និង​ភ្នំ​ស៊ីយ៉ូន </div><div class='q2'>ដែល​ទ្រង់​ស្រឡាញ់​នោះ​វិញ </div><div class='q'> <span class="verse" id="V69">៦៩&nbsp;</span>ទ្រង់​ក៏​ស្អាង​ទី​បរិសុទ្ធ​នៃ​ទ្រង់ ដូច​ជា​អស់​ទាំង​កំពូល​ខ្ពស់ </div><div class='q2'>គឺ​ដូច​ជា​ផែនដី​ដែល​ទ្រង់​បាន​តាំង​ឲ្យ​ជាប់ </div><div class='q2'>ជា​ដរាប​នោះ​ផង។ </div><div class='q'> <span class="verse" id="V70">៧០&nbsp;</span>៙ ទ្រង់​ក៏​រើស​ដាវីឌ ជា​អ្នក​បំរើ​ទ្រង់ </div><div class='q2'>ហើយ​នាំ​យក​លោក​ចេញ​ពី​ក្រោល​ចៀម​មក </div><div class='q'> <span class="verse" id="V71">៧១&nbsp;</span>គឺ​ទ្រង់​នាំ​យក​លោក​ពី​ការ​ឃ្វាល​មេ​ចៀម​ដែល​មាន​កូន </div><div class='q2'>ដើម្បី​ឲ្យ​ធ្វើ​ជា​អ្នក​គង្វាល​ដល់​ពួក​យ៉ាកុប ជា​រាស្ត្រ​ទ្រង់ </div><div class='q2'>គឺ​ពួក​អ៊ីស្រាអែល​ដែល​ជា​មរដក​របស់​ទ្រង់​វិញ </div><div class='q'> <span class="verse" id="V72">៧២&nbsp;</span>ដូច្នេះ លោក​ក៏​ធ្វើ​ជា​អ្នក​គង្វាល​ឃ្វាល​គេ </div><div class='q2'>ដោយ​ចិត្ត​ទៀង​ត្រង់ </div><div class='q2'>ព្រម​ទាំង​នាំ​ផ្លូវ​គេ ដោយ​ថ្វីដៃ​ដ៏​ជំនាញ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA077.html'>&lt;</a></li>
<li><a href='PSA.html'>៧៨</a></li>
<li><a href='PSA079.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->