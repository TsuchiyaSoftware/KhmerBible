<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ៧</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA006.html'>&lt;</a></li>
<li><a href='PSA.html'>៧</a></li>
<li><a href='PSA008.html'>&gt;</a></li>
</ul>
<div class="main">
 <div class='chapterlabel' id="V0"> ៧</div><div class='s'>ព្រះ​សូម​រក​យុត្តិធម៌​ឲ្យ​ទូលបង្គំ​ផង! </div><div class='d'>បទ​ទំនួញ​នៃ​ស្តេច​ដាវីឌ ដែល​ទ្រង់ ច្រៀង​ថ្វាយ​ព្រះយេហូវ៉ា ពី​រឿង​គូស ជា​ពូជពង្ស​បេនយ៉ាមីន។ </div><div class='p'>
 <span class="verse" id="V1">១&nbsp;</span>ឱ​ព្រះយេហូវ៉ា ជា​ព្រះ​នៃ​ទូលបង្គំ​អើយ </div><div class='q2'>ទូលបង្គំ​យក​ទ្រង់​ជា​ទី​ជ្រក​កោន </div><div class='q2'>សូម​ទ្រង់​ជួយ​សង្គ្រោះ​ទូលបង្គំ​ឲ្យ​រួច​ពី​អស់​អ្នក​ដែល​ដេញ​តាម​ទូលបង្គំ​ផង </div><div class='q'> <span class="verse" id="V2">២&nbsp;</span>ក្រែង​គេ​ហែក​ព្រលឹង​នៃ​ទូលបង្គំ ដូច​ជា​សិង្ហ </div><div class='q2'>ព្រម​ទាំង​ហែក​ឲ្យ​ខ្ទេចខ្ទី​ផង </div><div class='q2'>ក្នុង​កាល​ដែល​គ្មាន​អ្នក​ណា​នឹង​ដោះ​ឲ្យ​រួច </div><div class='q'> <span class="verse" id="V3">៣&nbsp;</span>ឱ​ព្រះយេហូវ៉ា ជា​ព្រះ​នៃ​ទូលបង្គំ​អើយ </div><div class='q2'>បើ​សិន​ជា​ទូលបង្គំ​បាន​ធ្វើ​ដូច្នេះ </div><div class='q2'>គឺ​បើ​មាន​អំពើ​ទុច្ចរិត​ណា​នៅ​ដៃ​ទូលបង្គំ </div><div class='q'> <span class="verse" id="V4">៤&nbsp;</span>បើ​ទូលបង្គំ​ធ្វើ​ការ​អាក្រក់ </div><div class='q2'>ស្នង​ដល់​អ្នក​ណា​ដែល​មេត្រី​នឹង​ទូលបង្គំ </div><div class='q2'>បើ​ទូលបង្គំ​បាន​រឹប​ជាន់​អ្នក​ដែល​តតាំង​នឹង​ទូលបង្គំ ដោយ​ឥត​ហេតុ </div><div class='q'> <span class="verse" id="V5">៥&nbsp;</span>នោះ​សូម​ឲ្យ​ខ្មាំងសត្រូវ​ដេញ​តាម​ព្រលឹង​ទូលបង្គំ​ទាន់​ចុះ </div><div class='q2'>អើ សូម​ឲ្យ​គេ​ញាំញី​ជីវិត​ទូលបង្គំ​ចុះ​ដល់​ដី </div><div class='q2'>ហើយ​បង្អាប់យស​ទូលបង្គំ នៅ​ក្នុង​ធូលី​ដី​ផង។ បង្អង់ </div><div class='q'> <span class="verse" id="V6">៦&nbsp;</span>៙ ឱ​ព្រះយេហូវ៉ា​អើយ </div><div class='q2'>សូម​តើន​ឡើង ដោយ​សេចក្តី​ខ្ញាល់​របស់​ទ្រង់ </div><div class='q2'>សូម​ងើប​ឡើង ទាស់​នឹង​សេចក្តី​ឃោរឃៅ </div><div class='q2'>របស់​ពួក​តតាំង​នឹង​ទូលបង្គំ </div><div class='q2'>សូម​ទ្រង់​តើន​ឡើង​ជួយ​ទូលបង្គំ ដោយ​សេចក្តី​យុត្តិធម៌ </div><div class='q2'>ដែល​ទ្រង់​បាន​បង្គាប់​ហើយ </div><div class='q'> <span class="verse" id="V7">៧&nbsp;</span>យ៉ាង​នោះ ជំនុំ​នៃ​បណ្តាជន​ទាំងឡាយ </div><div class='q2'>នឹង​មក​នៅ​ព័ទ្ធ​ជុំវិញ​ទ្រង់ </div><div class='q2'>សូម​ទ្រង់​ឡើង​លើ​ទី​ខ្ពស់ ពី​លើ​គេ​វិញ </div><div class='q'> <span class="verse" id="V8">៨&nbsp;</span>ព្រះយេហូវ៉ា​ទ្រង់​តែង​ជំនុំជំរះ​បណ្តាជន​ទាំងឡាយ </div><div class='q2'>ឱ​ព្រះយេហូវ៉ា​អើយ សូម​ទ្រង់​ជំនុំជំរះ​ទូលបង្គំ </div><div class='q2'>តាម​សេចក្តី​សុចរិត </div><div class='q2'>និង​សេចក្តី​ទៀង​ត្រង់​របស់​ទូលបង្គំ​ផង </div><div class='q'> <span class="verse" id="V9">៩&nbsp;</span>ឱ​សូម​ឲ្យ​ការ​អាក្រក់​របស់​មនុស្ស​ល្មើស​បាន​ផុត​ទៅ </div><div class='q2'>តែ​សូម​តាំង​មនុស្ស​សុចរិត​ឲ្យ​ខ្ជាប់ខ្ជួន​ឡើង </div><div class='q2'>ដ្បិត​ព្រះ​ដ៏​សុចរិត​ទ្រង់​សាក​ចិត្ត​ថ្លើម </div><div class='q'> <span class="verse" id="V10">១០&nbsp;</span>ខែល​នៃ​ទូលបង្គំ​នៅ​ជា​មួយ​នឹង​ព្រះ </div><div class='q2'>ដែល​ទ្រង់​ជួយ​សង្គ្រោះ​មនុស្ស​មាន​ចិត្ត​ទៀង​ត្រង់ </div><div class='q'> <span class="verse" id="V11">១១&nbsp;</span>ព្រះ​ទ្រង់​ជា​ចៅក្រម​សុចរិត </div><div class='q2'>អើ ទ្រង់​ជា​ព្រះ​ដែល​មាន​សេចក្តី​ខ្ញាល់ </div><div class='q2'>ចំពោះ​មនុស្ស​អាក្រក់​រាល់​តែ​ថ្ងៃ </div><div class='q'> <span class="verse" id="V12">១២&nbsp;</span>បើ​អ្នក​ណា​មិន​ប្រែ​ចិត្ត នោះ​ទ្រង់​នឹង​សំលៀង​ដាវ </div><div class='q2'>ទ្រង់​បាន​យឹត​ដំឡើង​ធ្នូ​ជា​ស្រេច </div><div class='q'> <span class="verse" id="V13">១៣&nbsp;</span>ទ្រង់​ក៏​រៀបចំ​គ្រឿង​ដែល​សំរាប់​សំឡាប់​គេ ទុក​រួច​ហើយ </div><div class='q2'>ទ្រង់​ធ្វើ​ព្រួញ​ឆេះ ទុក​សំរាប់​បាញ់។ </div><div class='q'> <span class="verse" id="V14">១៤&nbsp;</span>៙ មើល​គេ​ឈឺ​នឹង​សំរាល​ការ​ទុច្ចរិត​របស់​គេ </div><div class='q2'>ក៏​មាន​ផ្ទៃ​ពោះ​ជា​សេចក្តី​អាក្រក់ </div><div class='q2'>ហើយ​សំរាល​ចេញ​ជា​សេចក្តី​កំភូត </div><div class='q'> <span class="verse" id="V15">១៥&nbsp;</span>គេ​បាន​ជីក​ធ្វើ​រណ្តៅ </div><div class='q2'>ហើយ​ខ្លួន​គេ​បាន​ធ្លាក់​ទៅ​ក្នុង​រណ្តៅ ដែល​គេ​ធ្វើ​នោះ </div><div class='q'> <span class="verse" id="V16">១៦&nbsp;</span>សេចក្តី​អាក្រក់​របស់​គេ នឹង​ត្រឡប់​មក​លើ​ក្បាល​គេ​វិញ </div><div class='q2'>ហើយ​សេចក្តី​ច្រឡោត​របស់​គេ </div><div class='q2'>នឹង​ចុះ​មក​លើ​ក្រយៅ​ក្បាល​គេ​ដែរ </div><div class='q2'> <span class="verse" id="V17">១៧&nbsp;</span>ខ្ញុំ​នឹង​សរសើរ​ដល់​ព្រះយេហូវ៉ា តាម​សេចក្តី​សុចរិត​ទ្រង់ </div><div class='q2'>ហើយ​នឹង​ច្រៀង​ដំកើង​ថ្វាយ​ព្រះនាម​ព្រះយេហូវ៉ា ដ៏​ខ្ពស់​បំផុត។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA006.html'>&lt;</a></li>
<li><a href='PSA.html'>៧</a></li>
<li><a href='PSA008.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->