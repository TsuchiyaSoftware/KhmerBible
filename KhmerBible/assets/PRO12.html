<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ សុភាសិត ១២</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>សុភាសិត</a></li>
<li><a href='PRO11.html'>&lt;</a></li>
<li><a href='PRO.html'>១២</a></li>
<li><a href='PRO13.html'>&gt;</a></li>
</ul>
<div class="main">
 <div class='chapterlabel' id="V0"> ១២</div><div class='nb'>
 <span class="verse" id="V1">១&nbsp;</span>អ្នក​ណា​ដែល​ចូល​ចិត្ត​ចំពោះ​សេចក្តី​ប្រៀនប្រដៅ នោះ​ក៏​ស្រឡាញ់​ដំរិះ តែ​អ្នក​ណា​ដែល​ស្អប់​ដល់​សេចក្តី​បន្ទោស នោះ​ជា​មនុស្ស​កំរោល​វិញ។ </div><div class='p'> <span class="verse" id="V2">២&nbsp;</span>មនុស្ស​ល្អ​នឹង​ប្រកប​ដោយ​ព្រះគុណ​នៃ​ព្រះយេហូវ៉ា តែ​ទ្រង់​នឹង​កាត់​ទោស ដល់​មនុស្ស​ណា​ដែល​គិត​គូ​បង្កើត​ការ​អាក្រក់។ </div><div class='p'> <span class="verse" id="V3">៣&nbsp;</span>គ្មាន​មនុស្ស​ណា​បាន​តាំង​មាំមួន​ឡើង ដោយសារ​អំពើ​អាក្រក់​ទេ តែ​ឫស​នៃ​មនុស្ស​សុចរិត​មិន​ត្រូវ​រលើង​ឡើយ។ </div><div class='p'> <span class="verse" id="V4">៤&nbsp;</span>ស្ត្រី​មាន​ចិត្ត​បរិសុទ្ធ នោះ​ជា​មកុដ​ដល់​ប្តី តែ​ស្ត្រី​ណា​ដែល​នាំ​ឲ្យ​មាន​សេចក្តី​ខ្មាស នោះ​ប្រៀប​ដូច​ជា​សេចក្តី​ពុករលួយ​នៅ​ក្នុង​ឆ្អឹង​របស់​ប្តី​វិញ។ </div><div class='p'> <span class="verse" id="V5">៥&nbsp;</span>អស់​ទាំង​គំនិត​របស់​មនុស្ស​សុចរិត នោះ​សុទ្ធ​តែ​ទៀង​ត្រង់ តែ​គំនិត​របស់​មនុស្ស​អាក្រក់ នោះ​ជា​សេចក្តី​ឆបោក​វិញ។ </div><div class='p'> <span class="verse" id="V6">៦&nbsp;</span>ពាក្យ​សំដី​របស់​មនុស្ស​អាក្រក់ សុទ្ធ​តែ​និយាយ​ពី​ការ​លប​ចាំ​កំចាយ​ឈាម តែ​មាត់​របស់​មនុស្ស​ទៀង​ត្រង់​នឹង​ជួយ​ឲ្យ​គេ​រួច​វិញ។ </div><div class='p'> <span class="verse" id="V7">៧&nbsp;</span>មនុស្ស​អាក្រក់​ត្រូវ​ដួល ហើយ​មិន​នៅ​ទៀត​ទេ តែ​ផ្ទះ​របស់​មនុស្ស​សុចរិត​បាន​ស្ថិតស្ថេរ​នៅ​វិញ។ </div><div class='p'> <span class="verse" id="V8">៨&nbsp;</span>មនុស្ស​នឹង​បាន​គេ​សរសើរ​តាម​ប្រាជ្ញា​របស់​ខ្លួន តែ​អ្នក​ណា​ដែល​មាន​ចិត្ត​វៀច នោះ​គេ​នឹង​ស្អប់​វិញ។ </div><div class='p'> <span class="verse" id="V9">៩&nbsp;</span>អ្នក​ណា​ដែល​គេ​រាប់​អាន​តិច តែ​មាន​បាវ​បំរើ នោះ​វិសេស​ជា​ជាង​មនុស្ស​ណា​ដែល​តំកើង​ខ្លួន ប៉ុន្តែ​ខ្វះ​ខាត​អាហារ​វិញ។ </div><div class='p'> <span class="verse" id="V10">១០&nbsp;</span>មនុស្ស​សុចរិត​រមែង​ប្រណី ដល់​ជីវិត​នៃ​សត្វ​របស់​ខ្លួន តែ​ចិត្ត​របស់​មនុស្ស​អាក្រក់ នោះ​សាហាវ​ណាស់។ </div><div class='p'> <span class="verse" id="V11">១១&nbsp;</span>អ្នក​ណា​ដែល​ធ្វើ​ស្រែ​ខ្លួន នោះ​នឹង​បាន​បាយ​ជា​បរិបូរ តែ​អ្នក​ណា​ដែល​តាម​សេចក្តី​ឥត​ប្រយោជន៍ នោះ​គ្មាន​យោបល់​វិញ។ </div><div class='p'> <span class="verse" id="V12">១២&nbsp;</span>ឯ​មនុស្ស​អាក្រក់ គេ​ចង់​បាន​របឹប​របស់​មនុស្ស​ដែល​ប្រព្រឹត្ត​អំពើ​អាក្រក់ តែ​ឫស​របស់​មនុស្ស​សុចរិត នោះ​បង្កើត​ផល​ផ្លែ​វិញ។ </div><div class='p'> <span class="verse" id="V13">១៣&nbsp;</span>មាន​អន្ទាក់​អាក្រក់ នៅ​ក្នុង​អំពើ​រំលង​របស់​បបូរ​មាត់ តែ​មនុស្ស​សុចរិត​នឹង​ចេញ​រួច​ពី​សេចក្តី​លំបាក។ </div><div class='p'> <span class="verse" id="V14">១៤&nbsp;</span>មនុស្ស​នឹង​បាន​ស្កប់​ចិត្ត​នឹង​សេចក្តី​ល្អ ដោយសារ​ផល​ដែល​កើត​ពី​មាត់​ខ្លួន ហើយ​កិច្ចការ​ដែល​ដៃ​មនុស្ស​ធ្វើ​នោះ​នឹង​បាន​សង​ដល់​អ្នក​នោះ​វិញ។ </div><div class='p'> <span class="verse" id="V15">១៥&nbsp;</span>មនុស្ស​ល្ងីល្ងើ រមែង​ឃើញ​ផ្លូវ​របស់​ខ្លួន​ជា​ត្រឹមត្រូវ​ហើយ តែ​អ្នក​ដែល​មាន​ប្រាជ្ញា នោះ​តែង​ស្តាប់​សេចក្តី​ដំបូន្មាន​វិញ។ </div><div class='p'> <span class="verse" id="V16">១៦&nbsp;</span>សេចក្តី​គ្នាន់ក្នាញ់​ក្នុង​ចិត្ត​មនុស្ស​ល្ងីល្ងើ នោះ​បាន​សំដែង​មក​ឲ្យ​ឃើញ​ភ្លាម តែ​មនុស្ស​ឆ្លៀវឆ្លាត​គេ​តែង​គ្រប​បាំង​សេចក្តី​ខ្មាស​វិញ។ </div><div class='p'> <span class="verse" id="V17">១៧&nbsp;</span>អ្នក​ណា​ដែល​ពោល​ពាក្យ​ពិត នោះ​រមែង​សំដែង​ចេញ​នូវ​សេចក្តី​សុចរិត តែ​សាក្សី​ក្លែងក្លាយ នោះ​សំដែង​សេចក្តី​កំភូត​វិញ។ </div><div class='p'> <span class="verse" id="V18">១៨&nbsp;</span>មាន​គេ​ដែល​ពោល​ពាក្យ​ឥត​បើ​គិត ដូច​ជា​ចាក់​ដោយ​ដាវ តែ​សំដី​របស់​មនុស្ស​ប្រាជ្ញ​ជា​ថ្នាំ​ផ្សះ​វិញ។ </div><div class='p'> <span class="verse" id="V19">១៩&nbsp;</span>បបូរ​មាត់​ដែល​បញ្ចេញ​សេចក្តី​ពិត នោះ​នឹង​បាន​តាំង​ជាប់​នៅ​ជានិច្ច តែ​អណ្តាត​ភូតភរ នោះ​នៅ​តែ​១​ភ្លែត​ទេ។ </div><div class='p'> <span class="verse" id="V20">២០&nbsp;</span>ការ​ឆបោក​រមែង​នៅ​ក្នុង​ចិត្ត​នៃ​មនុស្ស​ដែល​គិតគូរ​បង្កើត​ការ​អាក្រក់ តែ​មាន​សេចក្តី​អំណរ​សំរាប់​មនុស្ស​ដែល​ប្រឹក្សា​ឲ្យ​មាន​សេចក្តី​សុខ។ </div><div class='p'> <span class="verse" id="V21">២១&nbsp;</span>មនុស្ស​សុចរិត​នឹង​មិន​ត្រូវ​កើត​មាន​សេចក្តី​ភិតភ័យ​អន្តរាយ​ឡើយ តែ​មនុស្ស​ដែល​ប្រព្រឹត្ត​អាក្រក់​នឹង​បាន​ឆ្អែត​ដោយ​ការ​អាក្រក់។ </div><div class='p'> <span class="verse" id="V22">២២&nbsp;</span>បបូរ​មាត់​ដែល​ពោល​ពាក្យ​ភូតភរ ជា​ទី​ស្អប់​ខ្ពើម​ដល់​ព្រះយេហូវ៉ា តែ​ពួក​អ្នក​ដែល​ប្រព្រឹត្ត​ដោយ​ពិត​ត្រង់​នោះ​ជា​ទី​គាប់​ដល់​ព្រះហឫទ័យ​ទ្រង់​វិញ។ </div><div class='p'> <span class="verse" id="V23">២៣&nbsp;</span>មនុស្ស​ដែល​មាន​គំនិត គេ​គ្រប​បាំង​ចំណេះ​របស់​ខ្លួន តែ​ចិត្ត​របស់​មនុស្ស​ល្ងីល្ងើ តែង​តែ​ប្រកាស​ពី​សេចក្តី​ល្ងង់​វិញ។ </div><div class='p'> <span class="verse" id="V24">២៤&nbsp;</span>ដៃ​របស់​មនុស្ស​ព្យាយាម នឹង​បាន​ឡើង​គ្រប់​គ្រង តែ​មនុស្ស​ខ្ជិល​ច្រអូស​នឹង​ត្រូវ​ទទួល​ការ​បំរើ​វិញ។ </div><div class='p'> <span class="verse" id="V25">២៥&nbsp;</span>ការ​ទុក្ខ​ដែល​គ្រប​សង្កត់​ចិត្ត នោះ​ធ្វើ​ឲ្យ​រួញ​ថយ​ចុះ តែ​ពាក្យ​ល្អ​១​ម៉ាត់​នឹង​ធ្វើ​ឲ្យ​រីករាយ​ឡើង។ </div><div class='p'> <span class="verse" id="V26">២៦&nbsp;</span>មនុស្ស​សុចរិត​ជា​អ្នក​ចាំ​ផ្លូវ​ដល់​អ្នក​ជិត​ខាង តែ​ផ្លូវ​របស់​មនុស្ស​អាក្រក់​រមែង​នាំ​ឲ្យ​វង្វេង​វិញ។ </div><div class='p'> <span class="verse" id="V27">២៧&nbsp;</span>មនុស្ស​ខ្ជិល​ច្រអូស គេ​មិន​អាំង​សាច់​របស់​សត្វ​ដែល​ខ្លួន​ចាប់​បាន​ទេ តែ​អ្វីៗ​ដែល​មនុស្ស​ឧស្សាហ៍​មាន​នោះ​ក៏​រាប់​ជា​វិសេស​វិញ។ </div><div class='p'> <span class="verse" id="V28">២៨&nbsp;</span>ជីវិត​ស្ថិត​នៅ​ក្នុង​ផ្លូវ​នៃ​សេចក្តី​សុចរិត ហើយ​ក្នុង​ផ្លូវ​ច្រក​នោះ​គ្មាន​សេចក្តី​ស្លាប់​ឡើយ។ </div><ul class="nav nav-pills">
<li><a href='index.html'>សុភាសិត</a></li>
<li><a href='PRO11.html'>&lt;</a></li>
<li><a href='PRO.html'>១២</a></li>
<li><a href='PRO13.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->