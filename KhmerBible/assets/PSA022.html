<!DOCTYPE html>
<html lang="km" dir="ltr">
<head>
<meta charset="UTF-8" />
<!-- Bootstrap -->
<link href='css/bootstrap.min.css' rel='stylesheet' />
<link href='css/khmer.css' rel='stylesheet' />
<meta name="viewport" content="target-densitydpi=device-dpi, user-scalable=yes, initial-scale=1, minimum-scale=1, width=device-width"/>
<title>ព្រះគម្ពីរខ្មែរបកប្រែចាស់ ១៩៥៤ ទំនុកដំកើង ២២</title>
<meta name="keywords" content="ព្រះគម្ពីរខ្មែរបកប្រែចាស់ ១៩៥៤, khm, Holy Bible, Scripture, Bible, Scriptures, New Testament, Old Testament, Gospel" />
</head>
<body dir="ltr">
<ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA021.html'>&lt;</a></li>
<li><a href='PSA.html'>២២</a></li>
<li><a href='PSA023.html'>&gt;</a></li>
</ul>
<div class="main">
 <div class='chapterlabel' id="V0"> ២២</div><div class='s'>សំរែក​ទូលអង្វរ និង​ពាក្យ​អរ​ព្រះគុណ </div><div class='d'>ទំនុក​របស់​ស្តេច​ដាវីឌ ដែល​ទ្រង់​លើក សំរាប់​មេ​ភ្លេង ត្រូវ​លេង​តាម​បទ «ក្តាន់​ញី​ពេល​ព្រលឹម»។ </div><div class='p'>
 <span class="verse" id="V1">១&nbsp;</span>ឱ​ព្រះ​នៃ​ទូលបង្គំ ព្រះ​នៃ​ទូលបង្គំ​អើយ </div><div class='q2'>ហេតុ​អ្វី​បាន​ជា​ទ្រង់​លះ​ចោល​ទូលបង្គំ </div><div class='q2'>ហើយ​គង់​ឆ្ងាយ​ឥត​ជួយ​ទូលបង្គំ ឬ​ស្តាប់​សេចក្តី​ដំងូរ </div><div class='q2'>របស់​ទូលបង្គំ​ដូច្នេះ </div><div class='q'> <span class="verse" id="V2">២&nbsp;</span>ឱ​ព្រះ​នៃ​ទូលបង្គំ​អើយ ទូលបង្គំ​អំពាវនាវ​នៅ​ពេល​ថ្ងៃ </div><div class='q2'>តែ​ទ្រង់​មិន​មាន​ព្រះបន្ទូល​ឆ្លើយ​មក​សោះ </div><div class='q2'>ក៏​ស្រែក​នៅ​ពេល​យប់​ផង តែ​ទូលបង្គំ​មិន​ចេះ​ស្រាក​ស្បើយ​ឡើយ </div><div class='q'> <span class="verse" id="V3">៣&nbsp;</span>ប៉ុន្តែ ឱ​ព្រះ​ដែល​បាន​តាំង​ឡើង ក្នុង​ទំនុក​សរសើរ​របស់ </div><div class='q2'>អ៊ីស្រាអែល​អើយ ទ្រង់​បរិសុទ្ធ </div><div class='q'> <span class="verse" id="V4">៤&nbsp;</span>ពួក​ឰយុកោ​យើង​ខ្ញុំ​បាន​ទុក​ចិត្ត​នឹង​ទ្រង់ </div><div class='q2'>គេ​បាន​ទុក​ចិត្ត ហើយ​ទ្រង់​បាន​ប្រោស​ឲ្យ​រួច </div><div class='q'> <span class="verse" id="V5">៥&nbsp;</span>គេ​បាន​អំពាវនាវ​ដល់​ទ្រង់ ហើយ​បាន​រួច​ចេញ </div><div class='q2'>គេ​បាន​ទុក​ចិត្ត​នឹង​ទ្រង់ ហើយ​មិន​ត្រូវ​ខ្មាស​ឡើយ </div><div class='q'> <span class="verse" id="V6">៦&nbsp;</span>ចំណែក​ទូលបង្គំៗ​ជា​ដង្កូវ មិន​មែន​ជា​មនុស្ស​ទេ </div><div class='q2'>ជា​ទី​ត្មះតិះដៀល​របស់​មនុស្ស ហើយ​ជា​ទី​ស្អប់​ខ្ពើម​នៃ​ពួក​បណ្តាជន </div><div class='q'> <span class="verse" id="V7">៧&nbsp;</span>អស់​អ្នក​ដែល​ឃើញ​ទូលបង្គំ​ក៏​ឡកឡឺយ​ឲ្យ </div><div class='q2'>គេ​បូញ​មាត់ ហើយ​គ្រវី​ក្បាល ដោយ​ថា </div><div class='q'> <span class="verse" id="V8">៨&nbsp;</span>វា​បាន​ទុក​ចិត្ត​នឹង​ព្រះយេហូវ៉ា ថា​ទ្រង់​នឹង​ប្រោស​ឲ្យ​រួច </div><div class='q2'>ចូរ​ឲ្យ​ទ្រង់​ជួយ​សង្គ្រោះ​វា​ចុះ ដ្បិត​វា​បាន​យក​ទ្រង់ </div><div class='q2'>ជា​ទី​គាប់​ចិត្ត​ហើយ </div><div class='q'> <span class="verse" id="V9">៩&nbsp;</span>ប៉ុន្តែ គឺ​ទ្រង់​ដែល​បាន​ធ្វើ​ឲ្យ​ទូលបង្គំ​ចេញ​ពី​ផ្ទៃ​ម្តាយ​មក </div><div class='q2'>ទ្រង់​បាន​ឲ្យ​ទូលបង្គំ​ទុក​ចិត្ត ក្នុង​កាល​ដែល​នៅ​បៅ​ដោះ </div><div class='q2'>ម្តាយ​នៅ​ឡើយ </div><div class='q'> <span class="verse" id="V10">១០&nbsp;</span>ទូលបង្គំ​បាន​ត្រូវ​ទំលាក់​លើ​ទ្រង់ តាំង​ពី​ផ្ទៃ​ម្តាយ​មក </div><div class='q2'>តាំង​ពី​ម្តាយ​សំរាល​ទូលបង្គំ​មក នោះ​ទ្រង់ </div><div class='q2'>ជា​ព្រះ​នៃ​ទូលបង្គំ​ហើយ </div><div class='q'> <span class="verse" id="V11">១១&nbsp;</span>សូម​កុំ​គង់​ឆ្ងាយ​ពី​ទូលបង្គំ​ឡើយ </div><div class='q'>ដ្បិត​សេចក្តី​ទុក្ខ​មក​ជិត​ហើយ ឥត​មាន </div><div class='q2'>អ្នក​ណា​នឹង​ជួយ​សោះ </div><div class='q'> <span class="verse" id="V12">១២&nbsp;</span>មាន​គោ​ឈ្មោល​ជា​ច្រើន​បាន​ព័ទ្ធ​ទូលបង្គំ​ជុំវិញ </div><div class='q2'>គឺ​គោ​ឈ្មោល​យ៉ាង​ខ្លាំង​ពី​ស្រុក​បាសាន </div><div class='q2'>វា​បាន​ឡោម​ទូលបង្គំ​ជុំវិញ </div><div class='q'> <span class="verse" id="V13">១៣&nbsp;</span>វា​ហា​មាត់​ដាក់​ទូលបង្គំ </div><div class='q2'>ប្រៀប​ដូច​ជា​សិង្ហ ដែល​ហែក​ស៊ី​ទាំង​គ្រហឹម  <span class="verse" id="V14">១៤&nbsp;</span>ទូលបង្គំ​ត្រូវ​ច្រួច​ចេញ ដូច​ជា​ទឹក </div><div class='q2'>ហើយ​អស់​ទាំង​ឆ្អឹង​នៃ​ទូលបង្គំ​សណ្តក​ចេញ​ពី​គ្នា </div><div class='q2'>ចិត្ត​ទូលបង្គំ​ទុក​ដូច​ជា​ក្រមួន </div><div class='q2'>ដែល​រលាយ​នៅ​ក្នុង​ខ្លួន​ហើយ </div><div class='q'> <span class="verse" id="V15">១៥&nbsp;</span>កំឡាំង​ទូលបង្គំ​ហួត​ខ្សោះ​ទៅ ដូច​អំបែង​ឆ្នាំង </div><div class='q2'>អណ្តាត​ទូលបង្គំ​ជាប់​នៅ​ក្រអូមមាត់ </div><div class='q2'>ទ្រង់​បាន​នាំ​ទូលបង្គំ​ចុះ​ទៅ​ក្នុង​ធូលី​នៃ​សេចក្តី​ស្លាប់ </div><div class='q'> <span class="verse" id="V16">១៦&nbsp;</span>ព្រោះ​មាន​ឆ្កែ​មក​ឡោមព័ទ្ធ​ទូលបង្គំ​ហើយ </div><div class='q2'>មាន​ពួក​មនុស្ស​អាក្រក់​ដើរ​ក្រវែល​ជុំវិញ​ទូលបង្គំ </div><div class='q2'>គេ​បាន​ចាក់​ទំលុះ​ដៃ​ជើង​នៃ​ទូលបង្គំ </div><div class='q'> <span class="verse" id="V17">១៧&nbsp;</span>អស់​ទាំង​ឆ្អឹង​ក្នុង​រាង​កាយ​នៃ​ទូលបង្គំ​រាប់​បាន​ទាំង​អស់ </div><div class='q2'>គេ​គន់​មើល ហើយ​សំឡឹង​មក​ទូលបង្គំ </div><div class='q'> <span class="verse" id="V18">១៨&nbsp;</span>គេ​យក​សំលៀកបំពាក់​ទូលបង្គំ​ចែក​គ្នា </div><div class='q2'>ឯ​អាវ​វែង​របស់​ទូលបង្គំ គេ​ក៏​ធ្វើ​ឆ្នោត​ចាប់​យក  <span class="verse" id="V19">១៩&nbsp;</span>ឱ​ព្រះយេហូវ៉ា​អើយ សូម​កុំ​គង់​ឆ្ងាយ​ពី​ទូលបង្គំ​ឡើយ </div><div class='q2'>ឱ​ព្រះ​ដ៏​ជា​កំឡាំង​នៃ​ទូលបង្គំ​អើយ </div><div class='q2'>សូម​យាង​មក​ជួយ​ទូលបង្គំ​ជា​ប្រញាប់​ផង </div><div class='q'> <span class="verse" id="V20">២០&nbsp;</span>សូម​ដោះ​ព្រលឹង​ទូលបង្គំ​ឲ្យ​រួច​ពី​ដាវ </div><div class='q2'>ហើយ​ដួង​ជីវិត​នៃ​ទូលបង្គំ​ឲ្យ​រួច​ពី​អំណាច​ឆ្កែ </div><div class='q'> <span class="verse" id="V21">២១&nbsp;</span>សូម​ជួយ​សង្គ្រោះ​ទូលបង្គំ​ចេញ​ពី​មាត់​សិង្ហ </div><div class='q2'>អើ ឲ្យ​រួច​ពី​ស្នែង​គោ​ព្រៃ​ផង </div><div class='q2'>ដ្បិត​ទ្រង់​បាន​ស្តាប់​ទូលបង្គំ​ហើយ។ </div><div class='q'> <span class="verse" id="V22">២២&nbsp;</span>៙ ទូលបង្គំ​នឹង​ប្រកាស​ប្រាប់​ពី​ព្រះនាម​ទ្រង់ </div><div class='q2'>ដល់​ពួក​បង​ប្អូន </div><div class='q2'>ទូលបង្គំ​នឹង​សរសើរដំកើង​ទ្រង់ នៅ​កណ្តាល​ពួក​ជំនុំ </div><div class='q'> <span class="verse" id="V23">២៣&nbsp;</span>ឯ​អ្នក​រាល់​គ្នា​ដែល​កោតខ្លាច​ដល់​ព្រះយេហូវ៉ា​អើយ </div><div class='q2'>ចូរ​សរសើរ​ទ្រង់​ចុះ </div><div class='q2'>អស់​អ្នក​ដែល​ជា​ពូជ​យ៉ាកុប​អើយ ចូរ​ដំកើង​ទ្រង់​ឡើង </div><div class='q2'>អស់​ពូជពង្ស​នៃ​អ៊ីស្រាអែល​អើយ ចូរ​កោតខ្លាច​នៅ​ចំពោះ​ទ្រង់​ចុះ </div><div class='q'> <span class="verse" id="V24">២៤&nbsp;</span>ដ្បិត​ទ្រង់​មិន​បាន​មើលងាយ ឬ​ខ្ពើម​ឆ្អើម </div><div class='q2'>ចំពោះ​សេចក្តី​ទុក្ខ​លំបាក​របស់​មនុស្ស </div><div class='q2'>ដែល​គេ​រង​ទុក្ខ​នោះ​ឡើយ </div><div class='q2'>ក៏​មិន​បាន​លាក់​ព្រះភក្ត្រ​នឹង​អ្នក​នោះ​ដែរ </div><div class='q2'>គឺ​កាល​អ្នក​នោះ​បាន​អំពាវនាវ​រក​ទ្រង់ </div><div class='q2'>នោះ​ទ្រង់​បាន​ស្តាប់​តាម </div><div class='q'> <span class="verse" id="V25">២៥&nbsp;</span>ទ្រង់​ជា​ដើម​ហេតុ​នៃ​ការ​ដែល​ទូលបង្គំ​សរសើរ </div><div class='q2'>នៅ​ក្នុង​ជំនុំ​ធំ </div><div class='q2'>ទូលបង្គំ​នឹង​លា​បំណន់​របស់​ទូលបង្គំ នៅ​ចំពោះ​មុខ​ពួក </div><div class='q2'>អ្នក​ដែល​កោតខ្លាច​ដល់​ទ្រង់ </div><div class='q'> <span class="verse" id="V26">២៦&nbsp;</span>ឯ​មនុស្ស​រាបទាប គេ​នឹង​បាន​បរិភោគ​ឆ្អែត </div><div class='q2'>អស់​អ្នក​ដែល​ស្វែង​រក​ព្រះយេហូវ៉ា នឹង​សរសើរ​ដល់​ទ្រង់ </div><div class='q2'>សូម​ឲ្យ​ចិត្ត​អ្នក​រាល់​គ្នា​ប្រកប​ដោយ​សេចក្តី​ចំរើន​ជានិច្ច </div><div class='q'> <span class="verse" id="V27">២៧&nbsp;</span>គ្រប់​ទាំង​ទី​បំផុត​នៃ​ផែនដី នឹង​នឹក​ដល់​ព្រះយេហូវ៉ា </div><div class='q2'>ហើយ​ត្រឡប់​បែរ​មក​ឯ​ទ្រង់ </div><div class='q2'>អស់​ទាំង​ពូជពង្ស​នៃ​នគរ​ទាំងឡាយ </div><div class='q2'>នឹង​ថ្វាយបង្គំ​នៅ​ចំពោះ​ទ្រង់ </div><div class='q'> <span class="verse" id="V28">២៨&nbsp;</span>ដ្បិត​អំណាច​គ្រប់គ្រង​ជា​របស់​ផង​ព្រះយេហូវ៉ា </div><div class='q2'>ទ្រង់​ជា​ចៅហ្វាយ​លើ​អស់​ទាំង​នគរ </div><div class='q'> <span class="verse" id="V29">២៩&nbsp;</span>អស់​អ្នក​មាន​ចិត្ត​ស្កប់ស្កល់​នៅ​ផែនដី​នឹង​បរិភោគ </div><div class='q2'>ព្រម​ទាំង​ថ្វាយបង្គំ​ផង </div><div class='q2'>អស់​អ្នក​ដែល​ចុះ​ទៅ​ក្នុង​ធូលី នឹង​ឱន​ក្រាប​នៅ​ចំពោះ​ទ្រង់ </div><div class='q2'>ហើយ​ទាំង​អ្នក​ដែល​មិន​អាច​នឹង​រក្សា​ជីវិត​ខ្លួន​បាន​ផង </div><div class='q'> <span class="verse" id="V30">៣០&nbsp;</span>នឹង​មាន​ពូជពង្ស​១​គោរព​ប្រតិបត្តិ​ដល់​ទ្រង់ </div><div class='q2'>គេ​នឹង​ថ្លែង​ប្រាប់​ពី​ព្រះអម្ចាស់ ដល់​ដំណ​មនុស្ស </div><div class='q2'>ក្រោយ​ត​ទៅ </div><div class='q'> <span class="verse" id="V31">៣១&nbsp;</span>គេ​នឹង​មក ហើយ​នឹង​ប្រាប់​ពី​សេចក្តី​សុចរិត​របស់​ទ្រង់ </div><div class='q2'>ដល់​មនុស្ស​១​ពួក ដែល​មិន​ទាន់​កើត​មក​ថា </div><div class='q2'>គឺ​ទ្រង់​ដែល​បាន​ធ្វើ​ការ​នោះ។ </div><ul class="nav nav-pills">
<li><a href='index.html'>ទំនុកដំកើង</a></li>
<li><a href='PSA021.html'>&lt;</a></li>
<li><a href='PSA.html'>២២</a></li>
<li><a href='PSA023.html'>&gt;</a></li>
</ul>

<!-- jQuery (necessary for Bootstrap's JavaScript plugins) -->
<script src="js/jquery-1.11.1.min.js"></script>
<!-- Include all compiled plugins (below), or include individual files as needed -->
<script src="js/bootstrap.min.js"></script>
</body></html>

<!-- Localized -->